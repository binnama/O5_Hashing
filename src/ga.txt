Dex så ut gjennom vinduet med en uttrykksløs mine. Den
lange, mørke frakken hans bølget svakt i en ikke
eksisterende bris der han svevde flere centimetre over
bakken. Det mørkeblå håret hans lå flatt bakover og skinte
på en egen måte menneskene bare kunne drømme om. Bak
han ble lyden av Lucy’s tunge åndedrag nesten druknet i det
vekkerklokken hennes satte i gang på ny. Dex så seg sakte
tilbake før han gjenopptok stirringen ut av vinduet og tok
hendene ut av frakkelommene. Sånn hadde det vært i et par
år nå. Og nesten alle morgenen hadde vært like. Å, jo da. Det
gikk i trappen og like etter gikk døren til soverommet opp
uten en lyd og en kvinne med kort, mørkt hår stakk hodet inn.
“Dex, kan du være så snill å vekke henne?” Hun så
bedende på skytsengelen. “Jeg skulle så gjerne ha vekket
henne selv, men jeg har ikke tid i dag.”
Dex serverte et lite bukk og svarte “Det kan jeg gjøre,
frue.”
Lucy’s mor ristet litt på hodet med et smil om munnen.
“Jeg har fortalt deg mange ganger at du ikke trenger å tiltale
meg slik, Dex.”
“Det får så være, frue,” svarte Dex med atter et nytt bukk.
Døren lukket seg og Dex svevde bort til hodeenden av
sengen og landet mykt på gulvet. Så bøyde han seg ned så
håret hans falt ned foran ansiktet og blåste hardt inn i Lucy’s
ene øre. Jenta våknet med et lite skrik og la en hånd for øret.
“Hvor mange ganger har jeg ikke sagt at du ikke skal
gjøre det der?” glefset hun og klapper til vekkerklokken så
den stilner.
“612 ganger,” svarte Dex uten en mine og rettet seg opp
mens han strøk håret tilbake på plass.
Lucy stønnet. “Så du sier vi misset den 600 gangen?”
Dex var sikker på at jenta prøvde å være spydig, men han
svarte rolig “Du bommet med tolv dager, ja.”
“Du sier ikke det.” Stemmen hennes drypte av sarkasme.
Så ble hun hvit i ansiktet. “Hvorfor vekket du meg ikke før?”
utbrøt hun og spratt opp av sengen.
“Fordi det ikke er min jobb å se til at du rekker dine
ærende,” svarte Dex, men Lucy hadde allerede hoppet ut av
sengen, revet til seg et par av klærene fra gulvet og galoppert
ut av rommet.
Dex sukket. Han var oppriktig glad for at han ikke trengte
å være barnevakt for henne. Så han missunnet ikke moren.
Hvorfor måtte han absolutt bli tildelt en jentunge med
potensiale til å nå langt i livet, men bare kastet bort tiden på
sosiale medier. Og det som ergret Dex enda mer, selv om
han aldri hadde latt det komme til syne, var hvor glup jenta
var. Hun absorberte lærerbøkene uten å måtte jobbe noe
ekstra med et eneste fag. Hadde han ikke vært en
skytsengel som utførte oppgavene sine så til punkt og prikke,
hadde han insistert på at hun skulle virkelig gått inn for å få
gode karakterer og kanskje til og med hoppe over
klassetrinn. Men det var ikke hans sak å blande seg i
menneskenes valg. Hans jobb var å passe på så Lucy ikke
ble utsatt for skade påført av et annet menneske som følge
av et uhell. Og det at Lucy nå kanskje ville få kjeft av læreren
for å komme for sent til skolen, vel, ikke hans problem.
Dex så mot døren i det han hørte Lucy rase forbi og ned
trappen. Han lukket øynene et øyeblikk og lot seg gli ned
gjennom gulvet og havnet midt i spisestuen. Inne på
kjøkkenet kan han høre Lucy som prøver å få kontakt med
moren. Dex svevde inn gjennom døråpningen og så moren
sitte ved kjøkkenbordet. Øynene hennes fløy hit og dit.
All den teknologien menneskene hadde funnet opp de
siste hundre årene. Ikke nok med at de hadde pådratt seg to
verdenskriger, mennesker bosatt på den røde planeten, og
utallige flyttinger av landegrenser, men endelig hadde de klart
det deres forgjengere drømte om. Å koble teknologien
direkte til hjernen og nervecellene sine.
“Når skal han gi seg?” sukket moren og blunket raskt et
par ganger før hun så på datteren sin. “Han borgermesteren
er en merkelig skrue.”
Nå var det Lucy’s tur til å la blikket fare hit og dit på noe
Dex ikke kunne se, men han visste hva det var. Linser som
lot brukeren få opp all verdens informasjon direkte på
øyeeplene og styre den med blikk og elektriske impulser fra
hjernen. Både Lucy og den forrige personen Dex hadde vært
skytsengel for hadde gjort sitt beste for å forklare han det,
men han kunne ikke brydd seg mindre. Det hadde ingen
annen betydning for han enn at han måtte passe på så barnet
ikke ble gått ned av et annet menneske som heller ikke fulgte
med. Trafikk var ikke lengre noe han trengte å bry seg med
heller. I de senere årene hadde menneskene kommet langt
med kunstig intelligens så de aller fleste kjøretøy kjørte av
seg selv med utallige sensorer som observerte omgivelsene
for å sikre kjøretøyet og omgivelsene. Så det gjorde at Dex
hadde enda mindre han trengte å passe på. Og så snart
mennesket han skulle passe på ble atten ville han få et nytt
barn.
“Er ikke du sent ute, Lucy?” Det var som om disse ordene
trakk jenta ut fra de mediene hun hadde forsvunnet ned i.
Men før jenta rakk å si noe fortsatte moren “Og jeg kan ikke
kjøre deg i dag. Jeg har et viktig møte jeg må være fysisk til
stede på.”
Lucy måpte. “Så hvordan skal jeg komme meg til skolen i
tide?”
Moren la hodet på skakke. “Det burde du tenkt på før du
valgte å ligge oppe til halv fem og se på serie.”
Lucy rødmet og så forlegent bort. “Jeg trodde du hadde
sluttet å følge med på digi-bruken min,” mumlet hun.
“Må passe litt på jenta mi,” smilte moren, “men jeg skal gi
deg penger så du kan hoppe på banen. Om du ikke vil gå,
da.”
“Nei, jeg vil ikke det. Kan du gi litt ekstra så jeg får kjøpt
meg en frokostpille også?”
Moren mønstret datteren sin noen sekunder før hun nikket
kort. “Men du bør virkelig gi kroppen din mer søvn, kjære
deg.”
Lucy ga moren en rask klem “Ja, da, mamma. Lykke til
med møte.” Så tok hun skolesekken opp fra ganggulvet og
gikk ut med Dex like bak.
Vær og vind brydde ikke Dex seg om. Slike bagateller
påviret ikke skapninger som han. Lucy derimot trakk jakken
tettere om seg mot en kald bris fra sør. Årstidene hadde som
følge av krigene og all menneskelig forurensning fått hard
medfart. Dette skulle vært tiden for varme dager og strålende
sol, men nå var det uvisst om det ville bli mange varmegrader
eller et solid snøfall de neste dagene. Dex tenkte tilbake på
en av de tidligere menneskene han hadde hatt ansvaret for.
Gutten hadde vært lam fra livet og ned, men det hadde ikke
stoppet han fra å reise land og strand rundt året rundt. Og
vinteren hadde vært den beste tiden. Temperatur var heller
ikke en faktor som påvirket skytsengler, men selv Dex hadde
nytt vinteren med sitt antrekk. Selv om alle visste at han var
en skytsengel hadde han for første gang på så lenge han
kunne huske følt seg som noe mer enn en vanlig skytsengel.
Et lite fnys unnslapp Dex’ lepper av hvor ødelagt jorden
hadde blitt, og Lucy så seg spørrende tilbake.
“Det var en lyd jeg sjelden hører,” bemerket hun. “Hva
tenkte du på?”
“Spør du for å være høflig eller av nysgjerrighet?” spurte
Dex tilbake.
“Uavhengig av svaret, kommer du til å svare på
sprøsmålet mitt?”
Dex trakk en anelse på smilebåndet. “Det er alltid en så
stor glede å kommunisere med deg. Men det er ikke min
jobb å besvare dine spørsmål, Lucy.” Stemmen hans var rolig
og noe arrogant.
“Jo, takk det samme,” snøftet jenta og rettet blikket
fremover igjen. “Tenkte bare det kunne hende du for en
gangs skyld ville si noe fornuftig.”
De fortsatte videre i taushet. Lucy kjøpte en matpille fra
en automat på veien, og Dex undertrykte et fnys av valget.
Det var alt for mange kalorier i forhold til hva jenta trengte.
Kort etter automaten kom de frem til perrongen. Der sto det
allerede et par andre. To andre barn med hver sin skytsengel
og en eldre mann. Dex nikket kort til de to andre englene før
han på ny rettet blikket fremover.
“Hvordan går det med din?”
Dex løftet litt på haken og sendte et skråblikk i retning
den laveste engelen. “På ny for sent ute til skolen,” svarte
han rolig, i en mye vennligere tone enn han brukte til
menneskene han snakket til. “Og med din?”
“På vei til en kunstutstilling. Aner ikke hvorfor.”
“Det er så behagelig å høre deg snakke med de andre
skytsenglene.” Dex så ned på Lucy som smilte opp til han.
“Og ansiktet ditt blir så mye mildere hver gang du gjør det.
Kanskje jeg må besøke Marcus litt oftere så du kan få
snakket med Azir. Men var det noe spennende de andre
skytsenglene sa som du vil dele med meg?” Hun så
nysgjerrig opp på han.
“Det var ingenting av interesse for et menneske,” svarte
Dex, ansiktet tilbake i de overlegne foldene.
Lysene over perrongen skiftet fra svakt gult til grønt og
Lucy og de andre så i retningen banen ville komme fra. Like
etter kom en lang tube som menneskene kalte et lyn. Ikke
sånn som kom ned fra himmelen, men med noe av det
samme prinsippet. Ut fra en sammensetning av metaller og
elektrisitet suste tuben over luften fra perrong til perrong med
en enorm hastighet. Alle fire gikk på med skytsenglene
svevende etter. Ingen sa noe. Ikke at dagens mennesker
snakket så mye sammen heller. Dex så fra den ene til den
andre av dem og alles øyne gled frem og tilbake på hver sin
virtuelle skjerm. Uten en lyd satte tuben seg i bevegelse og
fór av gårde over gatene. De få andre som også var i tuben
var voksne. Et par menn med strøkne dresser, en gammel
mann, og en som Dex antok var en junkie etter de slitne
ansiktstrekkene og de blasse øynene å dømme. Det sto en
dunst av fyll fra han, og Dex lot blikket hvile på junkien og
tenkte for seg selv om det var en av hans rase som ikke
klarte å ta vare på mannen eller som han hadde forårsaket
dette på egenhånd etter at han ble atten. Ikke at det spilte
noen rolle. Ikke nå så lenge han ikke prøver å prakke noen av
sine problemer på Lucy. De to andre skytsenglene i tuben
hadde også blikket i retning av junkien, parate til å hindre han
i å komme bor til menneskene sine. Junkien på sin side
gjorde ikke annet enn å se på skytsenglene med noe som så
ut som lengsel i blikket. Etter et par minutter kom Dex frem til
at mannen ikke kom til å gjøre noe og gjenopptok stirringen
ut av vinduet. De suste nå over den enorme innsjøen hele
byen var lagt rundt. Over og under dem gikk det tuber i alle
retninger etter hvor menneskene ville. Det tok ikke lang tid før
de på ny var over tørt land og så stoppet tuben ved en
perrong. To nye barn med hver sin skytsengel kom på.
"God morgen, Lucy," sa Nina og ga venninnen en god
klem. Logan, som kom like bak, nikket og ga henne en high-
five.
"Så det er ikke bare jeg som har forsovet meg?" Lucy så
fra den ene til den andre med et stort smil.
"Gid jeg kunne svart deg annerledes," geipet Logan,
"men det var så godt å sove! Og spesielt etter det raidet vi
gjennomførte i natt! Det var helt episk hvordan du og Marcus
nedkjempet den chimeraen!"
Lucy lo. "Vi hadde ikke klart det om du ikke hadde spist
all skaden den prøvde å påføre oss. Lengesiden jeg har sett
deg med så lite liv!"
"Om jeg bare hadde valgt noe annet enn å være assassin
kunne jeg hjulpet til," sukket Nina. "Men selvfølgelig måtte
den være resistent mot både gift og kritisk skade, Men jeg
heiet på dere fra bak den steinen."
Dex himlet med øynene mot de to andre skytsenglene.
De smilte tilbake. Hvordan kunne de bry seg om hva
menneskene deres hold på med. Dex hadde sett fulgt med,
men siden han ikke hadde tilgang på den samme
teknologien som barna kunne han bare sveve i bakgrunnen å
høre på alt Lucy sa.
"Du må ikke være så streng mot Lucy, Dex," sa Arto.
"Husk, hun er bare et barn. Og det er i barns natur å leke og
ha det gøy. Og for meg så det ut som om Nina storkoste
seg i natt."
"Men det er ikke sunt at det går utover restitusjon og
hennes kognitive evner." Dex så på ny på Lucy som fortsatt
skravlet med de to andre.
"Lucy er den gløggeste av dem," sa Azir med et
skuldertrekk, "hun fortjener å ha det litt gøy i ny og ne."
Dex tok blikket fra jenta. For første gang i dag var det
strengt. "Det er jeg som har ansvaret for å få henne trygt til
voksen alder. Og jeg akter å forlate henne med det beste
grunnlaget jeg kan."
Azir fnyste. "Av hva jeg har forstått gjør du ikke så mye
for å hverken motivere eller veilede jenta." Dex' øyne
smalnet. "Barn er gode på å kryptere beskjeder selv om vi
er til stede, Dex. Men i ditt tilfelle virker det ikke som om
mennesket ditt betror seg til deg."
"Og det skulle hun da heller ikke gjøre," svarte Dex. Han
så fra Azir til Arto som begge så skeptiske tilbake på han.
"Vi skytsengler har aldri hatt som mål å påvirke
menneskene våre på annen måte enn å passe på dem.
Kanskje det bare var bedre før. Da menneskene ikke kunnse og kommunisere med oss som de kan i dag?"
Azir, som i motsetning til Dex bare hadde på seg en lett
skjorte og posete bukser, ristet på hodet med et oppgitt
blikk. "Ting har forandret seg siden den gang, Dex. Og det
er på tide at vi har mer innflytelse i menneskenes liv. Var
det ikke derfor Gwen lot dem se oss?"
"... og hadde ikke Dex blåst meg i øret ville jeg ikke
rukket Lynet." De tre skytsenglene ble dratt ut av samtalen og
så på Lucy som smilte opp til Dex. "Selv om det er veldig
irriterende, og han sa at dette var 612. gang, funker det, og
jeg har enda ikke kommet for sent til skolen."
"Jeg gjør bare som moren din ber meg om, Lucy," svarte
Dex med et lite bukk. "Kanskje jeg en dag skulle latt være så
du lærte at du må legge deg tidligere?"
Nina og Logan ler, og Lucy gir Dex en skubb i magen så
han svever litt vekk, men hun fortsatte å smile. "Dersom du vil
se meg bli skjelt ut av lærerne er det bare å gjøre det."
"Hei, dere?" sa Nina og så seg rundt. De andre i tuben
snakket opprørt med hverandre. "Hvorfor kjører vi ikke?"
Det var først nå Dex registrerte at de enda ikke hadde
forlatt perrongen. Han svevde ut av de fremdeles åpne
dørene og så seg om. "Det kan se ut som om det har
forekommet et strømbrudd av et eller annet slag," sa han så
rolig han kunne i det han kom inn i tuben igjen og så de
overraskede blikkene fra barna. "Men det varer sikkert ikke
lenge.”
"Vi har ikke tid til å stå her," utbrøt Lucy, "da kommer vi
for sent til skolen!"
"Men det er fremdeles flere kilometere igjen," sa Nina
forferdet. "Og jeg har ikke gått den veien på mange år."
"Veien er ikke noe problem," sa Logan beroligende, "la
meg bare finne kartet og plotte den raskeste ruten så skal vi
komme oss frem." Han ble stille og øynene hans gikk hit og
dit, blunket flere ganger. Så ristet han på hodet og så
uforstående på Nina og Lucy. "Jeg får ikke opp noe som
helst." Lucy rynket brynene og både hennes og Ninas øyne
begynte å bevege seg. "Altså absolutt ingen ting," la Logan
til. "Det virker som om linsen min har sluttet å fungere."
"Min også," mumlet Nina. Lucy ristet på hodet. "Men kan
strømmen ta ut linsene våre? Jeg trodde de ble drevet av
impulser fra hjernen vår."
"Ikke om de ikke får signaler fra omverden," svarte Lucy
uten å måtte tenke seg om. Dex mønstret henne. "Og de skal
fungere selv om strømmen går. Det at de ikke gjør det må
bety at noe mer alvorlig har skjedd."
Dex så seg om på de andre i tuben. Mennene i dress
snakket høyt med hverandre og viftet med hendene mot taket
av tuben. De to barna som kom på sammen med Lucy
snakket begge med skytsenglene sine, og junkien bare satt
og humret for seg selv.
"Arto, kan du hjelpe oss med å finne den raskeste veien
til skolen," spurte Nina. "Vi kommer uansett for sent, men
kanskje vi rekker frem før skoledagen er over."
Arto gliste tilbake. "Det skal jeg gjøre. Dex, vil du bli med
meg?"
Dex så overrasket på Arto som blunket lurt. "Ja vel," trakk
han på skuldrene. Så suste de begge ut av de åpne
tubedørene og høyt opp i luften.
"Er det virkelig så fælt å hjelpe mennesker med deres
daglige problemer?” spurte Arto med et skråblikk på Dex
mens de steg opp over skyskraperne.
Dex møtte ikke skytsengelens blikk, men holdt det heller
rettet oppover. "Dersom vi blander oss vil vi være med på å
påvirke fremtiden. Og det er ikke jobben vår, Arto. Dersom
det er greit at vi fører en åpen kommunikasjon med barna
vil de ikke lære på egen hånd. Jeg har vært skytsengel for
martyrer, genier, idioter. Det er ikke vår jobb å blande oss
inn i menneskenes dumme eller smarte valg." De kom opp
over bygningene og så utover den enorme byen. "Og
grunnen til at jeg ble med var fordi du spurte, Arto. Hadde
det vært Lucy hadde jeg sagt at hun må klare seg selv."
"Alltid like lystig," sukket Arto. Skytsenglenes bekledning
og hår blafret i den sterke vinden der oppe. Blikkene deres
fór frem og tilbake. Det tok ikke lang tid før de to
skytsenglene som kom gikk på samtidig som Lucy sluttet
seg til dem. Akkurat hvorfor forsto ikke Dex, men ingen av
dem sa noe.
"Jeg tror det er den beste veien." Arto pekte med en lang
finger og viste hvor han tenkte seg ville være raskest.
Dex fulgte ruten med øynene, men ristet på hodet. "De
kan ikke gå der." Han viste med sin egen finger et par
blokker lengre unna. "Heller sende dem gjennom der." Arto
så uforstående på Dex.
"Hva var galt med det området der borte?" Han nikket
mot der Dex hadde pekt.
"Jeg kan merke en forstyrrelse der nede?" svarte Dex
enkelt. "Barna vil være tryggere dersom de unngår det."
"Så du har ikke noe imot å påvirke Lucy dersom det er
for å holde henne trygg?" Arto så gransket på Dex. "Jeg får
den samme følelsen av at veien kanskje ikke er den
tryggeste, men Ikke noe livstruende. Det virker som om du
kan ha godt av å se noen andre skytsengler i aksjon en
stund, Dex." Så slapp han seg ned mot bakken igjen med
blikket på Dex' innbitte fjes.
14***"Vi fant en vei som vil ta dere til skolen," sa Arto. Han og
Dex hadde ikke vekslet et ord siden Arto hadde sagt at han
og Azir skulle ta ledelsen, og nå sto Dex bak Lucy med et litt
foraktelig blikk på Arto. "Som dere vet har dere ikke sjanse til
å komme dere dit i tide, men dere vil nå dit i løpet av et par
timer om dere holder tempoet oppe."
Lucy, Nina og Logan vekslet blikk før de nikket.
"Takk, Arto. Og til deg også, Dex." Nina smilte fra den
ene til den andre. "Nå som vi ikke har noe elektronikk til å
hjelpe oss er det bra vi har dere."
"Det er vår glede å hjelpe dere," svarte Arto og besvarte
smilet. "I vei med dere, nå. Vi skal guide dere."
Det var bare de tre ungdommene igjen i tuben. De andre
som hadde reist med den hadde allerede forlatt den da Dex
og Arto kom tilbake. Arto hadde raskt forklart Azir om
veivalget og at Dex ikke skulle få lov til å bestemme noe. Azir
hadde smilt av forslaget og sendt Dex et overlegent blikk.
Barna sirklet seg nedover vindeltrappen ned til gatenivå
og så endelig hva mangelen på strøm gjorde med byen.
Selvfølgelig hadde de vært vitne til strømbrudd før, men da
hadde alltid en nødgenerator slått inn bare sekunder etter
hendelsen. Denne gangen hadde det ikke kommet noe
strømtilførsel. Ikke at det lengre var mye som beveger seg på
bakkenivå, men det som gjorde det sto nå helt stille og
dannet lange rekker med kjøretøyer. Alle sammen stoppet
opp ved bunnen av trappa og så seg om.
"Så hvor skal vi gå nå?" spurte Dex i en liksom likegyldig
tone, men han klarte ikke skjule et lite, ironisk smil.
Arto sendte han et strengt blikk før han snudde seg og
pekte på en liten vei som tok av fra gaten de sto på. "Vi går
inn der."
"Og hvordan skal vi komme oss bort dit?" Logan så seg
fram og tilbake på køen av stoppede kjøretøy som sto
mellom dem og gaten Arto pekte på.
På grunn av teknologiens fremskritt var det ingen førere i
noen av dem, men det gjorde ikke saken noe bedre av den
grunn. Kanskje heller værre. Kjøretøyene sto så tett etter
hverandre at Dex visste at Lucy ikke en gang kunne skvise
en hånd imellom uten å komme nær noe metall. Langt mindre
presse seg forbi.
"Vi kan klatre over dem dersom dere hjelper oss." Lucy
sto og så opp på en svær container som hadde smelt i
bakken i det kraftfeltet som holdt den oppe hadde forsvunnet.
"Hva tenker dere om det?"
Nina kom bort og så fra toppen av containeren til Arto.
"Vil dere hjelpe oss eller blir dette en øvelse på å bygge
lagånd oss mennesker imellom?"
Arto blunket lurt tilbake. "Det hadde jeg ikke vurdert, men
nå som du har luftet forslaget tenker jeg vi tar den i bruk."
Han så fra barna til de andre skytsenglene. "Vi gir dere et
par minutter før vi hjelper dere. Men da må dere prøve
ordentlig!"
De tre ungdommene gliste til hverandre og begynte å
diskutere seg imellom hvordan de på best mulig måte kunne
komme seg over containeren.
"Hva ville du gjort i denne situasjonen, Dex?" Azir satte
seg ned på det nederste trappetrinnet og så på de tre som
fremdeles snakket sammen. "Ville du fløyet henne over?"
Snøftet fra Dex fikk Azir til å se opp. "Jeg vet jeg har en
annerledes fremgangsmåte å håndtere situasjoner
menneskene mine kommer i, men jeg driver ikke å holder
dem i hånden. Siden du spør, jeg hadde latt Lucy finne ut
av det helt på egenhånd. Ikke hadde jeg sjekket området
som Arto gjorde, og her ville jeg ikke tilbudt noen som helst
hjelp. Mine mennesker kommer seg gjennom
barndommen for egen maskin."
"Men da har du kanskje heller aldri sett et menneske
være takknemlig for det du har gjort for dem?" Arto lente
seg mot en strømboks med armene i kryss og så på Dex
med triste øyne.
"Jeg får dem trygt gjennom barndommen," sa Dex kaldt.
"Jeg trenger ikke mer enn det. Eller har Gwen gitt dere
ekstra følelser eller noe?" Han så fra den ene til den andre.
"Barna trenger ikke passes på. Det er det de har sine eldre
til å gjøre."
"Bare prøv, om så bare en gang, å hjelp Lucy med noe.
Lekser, Marcus, hva som helst, og se reaksjonen hennes."
Azir nikket mot ungdommene som endelig hadde satt i gang
med å forsere containeren.
Lucy og Logan løftet Nina opp så hun nådde toppen.
Deretter la hun seg på magen, og med en hånd om en
jernring på toppen, senket hun den andre ned til Logan som
nå sto på Lucys skuldre. Dex fulgte med mens det var Lucy's
tur til å klatre opp. Jenta tok løpefart og hoppet. Alle tre
englene rynket litt på nesen i det jenta smalt ansiktet og
magen inn i siden på containeren, men vennene får tak i de
utstrakte armene hennes og fikk dratt henne opp til seg.
"Kanskje dette er et godt tidspunkt å spørre hvordan det
gikk med henne," bemerket Azir.
"Ikke fortell meg hva jeg skal gjøre," glefset Dex og fløy
bort til de tre på containeren.
Lucy lå mellom de to andre og stønnet av smerte. Ansiktet
hennes var stripet av blod fra nesen hennes, men ellers så
det ikke ut som hun var ytterligere skadet.
Dex landet lydløst like ved jentas hode og så ned på
henne. "Dersom du setter deg opp og klemmer til like over
neseborene dine vil det hindre at du får unødvendig mye blod
i halsen."
Lucy så opp med smale øyne av smerte. "Når begynte du
å gi meg råd?" mumlet hun, men gjorde som Dex hadde
sagt. Nina stilte seg bak henne for å la Lucy lene seg mot
beina hennes.
"Det var en rad," Logan så videre mot veien Arto hadde
sett seg ut. "Så vi har bare en forsering til før vi er gjennom."
"Det er første gang jeg har vært her nede." Nina så seg
fascinert rundt og opp på de høye bygningene som omga
dem. De hadde forlengs lagt køen av kjøretøy bak seg og
snirklet seg nå gjennom små bakgater mer Arto og Azir i front
og Dex som baktropp.
"Mor tok meg med for å se på kontoret sitt. Det er borti
der et sted tror jeg." Lucy pekte. "Men da tok vi Lynet som
stoppet rett utenfor døren. Det er mye skitnere her nede enn
hva jeg hadde forestilt meg." Hun sparket borti en
søppelsekk som spratt avgåre inn en annen smal gate.
Dex snudde seg rundt i luften. Han har fått en stadig
sterkere følelese av at noen holder øye med dem, men klarte
ikke lokalisere kilden. Han hadde aldri vært særlig paranoid
20e av seg, men de gangene han hadde merket fare hadde han
alltid klart å få mennesket sitt i sikkerhet før ulykken inntraff.
Men nå visste han hverken hvor den kunne komme fra eller
hvem som kunne forårsake den.
"Hva ser du etter?" Azir løftet seg opp til der Dex hang et
par meter over menneskene.
"Noe," svarte Dex, fremdeles speidende hit og dit. "Noe
kommer til å skje. Noe ille."
Azir ble overrasket av disse ordene og så skeptisk på
Dex. "Hvordan kan du vite at noe ille skal til å skje? Eller
har du utviklet en egen sensor for slikt?"
Dex tok blikket fra skyskraperen han gransket og så på
Azir. "Kanskje jeg har det," svarte han irritert. "For det et
tydelig at dere to ikke har det!"
"Tror du ikke jeg heller merker det?" Arto hadde kommet
opp til dem. Dex så at Lucy så opp på dem, sendte han et
spørrende blikk, og gjenopptok samtalen med Nina.
“Men det virker ikke som om du akter å gjøre noe med
det."
"På et tidspunkt vil ikke vi være der for disse barna,
Dex. De har godt av å leve i uvitenheten for de ulykker som
skal til å ramme dem. Det er sånn de blir sterke. Eller dør."
"Så du vil at vi bare skal la det som skal skje, skje?"
Dex så sint på Arto.
Skytsengelen holdt Dex' lyse øyne med sine eget grå.
"Det er akkurat det vi skal, Dex. Vi kan kommunisere med
mennesker, men ikke påvirke skjebnen som allerede er
lagt ut for dem. Det kan være der du har misforstått
arbeidsoppgaven din."
"Hva er oddsene?"
Dex, Arto og Azir snudde seg mot stemmen og så to
ungdommer til komme gående mot Lucy, Nina og Logan.
"Marcus!" utbrøt Lucy og løp kjæresten i møte. "Hvorfor er
ikke du på skolen?"
"Jeg kunne stilt deg det samme spørsmålet," smilte han
til henne. "Av samme grunn som deg. Husk at vi spilte det
samme spillet til klokka fem i dag tidlig." Han kysset henne
på pannen før han hilste til de to andre. "Åssen har du fått så
mye blod i ansiktet?"
Dex, Arot og Azir fikk selskap av de to nye skytsenglene.
"Merkelig dag dette her," bemerker Ruh og så seg om.
"Hva i alle dager gjør dere egentlig i denne bakgata? Ville
det ikke vært raskere å følge hovedveien et par blokker
nedover?"
Dex hevet et spørrende øyenbryn til Arto som smilte
selvsikkert. "De ba om den raskeste veien, og dette vil vise
seg som den raskeste når alt kommer til alt," sa Arto.
"Hva gjør dere på disse trakter?" Azir så fra Ruh til
Rham. "Og for deres del er dere på helt feil siden av skolen
i forhold til der dere startet."
De to nyankomne så på hverandre.
"Jeg vet faktisk ikke hva det var som førte oss hit, men
det føltes riktig å finne dere og menneskene deres." Rham
kastet et blikk på Katagiri som akkurat la ivei om hennes og
Marcus' ferd gjennom byen. "Og dette strømbruddet er ikke
normalt. Vi overhørte et par voksne som hvisket om det i
det vi passerte dem. De funderte på om det kunne være et
forsøk på å utpresse borgermesteren."
"Men dere, hva skal vi i det hele tatt gjøre på skolen nå
som strømmen er borte?" Logan så fra den ene til den andre.
"Sånn serr? Alt går jo på elektrisitet. Selv læreren vår er en
robot."
"Du sier noe der," lo Nina. "Herregud. Det tenkte jeg ikke
over!"
"Hvor lenge sa du at du har gått på skole, Nina" lo Lucy.
"Eller er du en student fra fortiden? Har hørt at de hadde
levende mennesker som underviste dem. Sånne som bare
latet som de kunne faget sitt og allikevel fikk betalt for det."
"Jeg kom hit i morgen," svarte Nina og alle lo, selv
skytsenglene bortsett fra Dex.
"Men altså," Logan tørket øynene på genserermet, "hva
går vi til skolen for da?"
Ungdommene så fra hverandre og opp på skytsenglene
som svevde over dem.
"Ikke se sånn på meg," sa Arto med en liksom-fornærmet
tone. "Det var dere som ville til skolen og ba om den
raskeste måten. Dere spurte ikke om det ville være
undervisning når dere kom frem."
Nina kan ikke annet enn å nikke bekreftende. "Det
stemmer for så vidt," mumlet hun, "men nå som vi vet at
skolen er avlyst, hva gjør vi nå?"
Marcus så på Lucy. "Vi har ingen kommunikasjonsmidler,
ingen ting går." Han så opp på de høye bygningene som
omga dem. "Og dersom det ikke finnes noen
reservegenerator vil det ikke være noe som holder alle de
smarte dørene låst."
Nina og Katagiri blunket uforstående. Logan gliste.
"Så du vil bryte deg inn et sted?" spurte Lucy skeptisk.
"Jeg vet at du ikke har fulgt så godt med i all
rettsundervisningen, men innbrudd er faktisk ulovlig."
"Hvem vil få vite om det?" spurte Marcus med et slu smil.
"Alle dørene er åpne, ingen av kameraene fungerer og kan ta
opp at vi er der inne." Mennesker og skytsengler stirret på
gutten. "Slapp av, folkens. Hvor mange andre slike
muligheter kommer vi til å få." Han vendte seg mot
skytsenglene. "Dere kan se verden fra oven når dere vil, men
de eneste gangene vi kan det er når et Lyn suser av gårde
eller vi hopper på et fly. Jeg har ikke tenkt til å stjele noe." På
ny vendte han seg mot vennene. "Jeg vil bare se byen fra der
oppe."
"Han har et poeng," nikket Logan sakte. "Vi får kanskje
aldri en slik sjanse igjen. Men vi vet ikke hvor lenge
strømbruddet kommer til å vare. Og siden vi ikke har strøm
må vi gå opp alle trappene helt opp til toppen."
Marcus mistet litt av smilet av disse ordene, men tok seg
fort sammen. "Men vi har ikke noe annet å fordrive tiden
med. Kom igjen, da." Han så bedende på vennene sine.
"Hvor mange slike sjanser kommer det til å komme den
neste tiden?" De andre møtte hverandres blikk med en
blanding av oppgitthet og oppspilthet.
"Dersom du leder ann opp alle trappene er jeg med,"
gliste Lucy. "Det kommer garantert til å dekke vårt fremtidige
dagsbehov for trapper i det minste!"
Dex og de andre skytsenglene så på ungdommene som
satte kursen mot hovedgaten.
"Og du har fremdeles ikke tenkt til å stoppe dem?" Dex
så innbitt på Arto som ristet på hodet, men nå med et betenkt
blikk. "Greit. Men jeg skal ikke ta ansvar for hva det enn er
som måtte skje med dem når de voksne får tak i dem."
"Å fy a meg!" Nina gispet og holdt seg til rekkverket for å
få igjen pusten. Hun så opp på de andre som bare var et par
trinn over henne. "Vær så snill å si at vi har kommet ganske
høyt opp nå!"
Logan, som også pustet tungt sjekket et skilt på veggen.
"Skulle ønske jeg kunne si det, Nina, men vi har ikke gått mer
enn fem etasjer oppover."
"Så da er det 96 etasjer igjen," stønnet Katagiri.
"Skulle tro du hadde hatt matte på skolen, Kat," bemerket
Lucy i et forsøk på å være morsom mens hun klatret et par
trinn til.
"Dere vet at det er andre ting dere kan gjøre enn å
fortsette opp denne skyskraperen?" Dex svevde opp til Lucy
og så henne inn i øynene. De andre skytsenglene svevde i
bakgrunnen. "Jeg sier ikke gå hjem igjen, men i hvert fall ikke
begå innbrudd som det virker som dere kommer til å bruke
mange timer på."
Lucy fnyste. "Jeg gjør som jeg selv vil, Dex! Og siden det
ikke virker som du har tenkt til å hjelpe til kan du bare
fortsette å være stille. Sånn som du alltid er."
Dex' kjever strammet seg, men han sa rolig "Jeg skal
ikke stoppe deg i å gjøre dette, det var bare et..."
"... forslag," avsluttet Dex og blunket mot det plutselig
hvite lyset som omga han. Han så seg rundt. Over alt var det
skytsengler, og alle snakket i munnen på hverandre.
"Hvorfor...?"
"Hva...?"
Sist gang Dex hadde vært her var like før han ble tildelt
Lucy. Så hva i alle dager gjorde han her nå? Men et
forskrekket blikk så han ned på gulvet som straks lot han se
ned i menneskenes verden. Han trakk lettet pusten i det han
så de fem ungdommene stå å se skrekkslagent på
hverandre. Så da hadde ikke en ulykke skjedd. Det var i det
minste noe. Dex så seg rundt på ny, men denne gangen med
et mer granskende blikk. Han var noe høyere enn de andre
skytsenglene som lot han få et godt overblikk. Ut fra lydnivået
og det han kunne se antok han at alle verden skytsengler
hadde blitt kalt opp igjen.
Ikke før hadde Dex kommet til denne konklusjonen før en
dør, tilsynelatende i løse luften, gikk opp og en engel med
store, hvite vinger kommer ut sammen med en kvinne, med
tre slangehoder opp av halsen, like bak. Det ble øyeblikkelig
helt stille og alle de litt over 2 milliardene med skytsengler
tidde og så opp.
“Skytsengler!” begynner engelen. Stemmen hans var dyp,
og selv om han ikke hevet den kunne alle sammen høre han
godt. “Som dere sikkert har forstått har det skjedd noe som
ikke skulle skje. Jeg og Circe er allerede i full gang med å
finne ut hva som har forårsaket dette. I mellomtiden ber vi
dere skytsengler om å holde dere rolige og vente. Vi skal
selvfølgelig holde dere løpende oppdatert på det vi finner
ut." Så snudde engelen seg og forsvant inn gjennom døren
med den tre-hodede kvinnen like bak.
Straks brøt snakket løs på ny, men denne gangen var det
ikke bare nysgjerrighet i stemmene, men også skrekk. Hva
kunne ha skjedd som gjorde at selv ikke Gwengolyn,
skaperen av skytsenglene, visste hvorfor alle hans kreasjoner
plutselig hadde vendt tilbake. Dex så ned på menneskenes
verden en gang til før han steg opp. Han aktet å finne de
andre skytsenglene som han hadde vært sammen med
øyeblikket før han ble kalt tilbake hit. Han lot det skarpe
blikket gli over millioner på millioner av hoder på leting etter
de fire. Han brukte ikke lang tid på å finne dem. Det virket
som om de hadde samme tanke som han. Azir, Arto og Ruh
hadde allerede funnet hverandre, og Dex kunne se Rham
nærme seg dem over hodet på et par spesielt lave
skytsengler. Dex dro en hånd over ansiktet før han passet på
at håret lå flatt, så la han seg flat i luften og suste mot de
andre. Han suste over kjente og ukjente skytsengler i en
enorm hastighet, men han fikk med seg hvert eneste ansikt
han passerte. Så landet han mykt ved siden av Ruh.
"Hva tok deg så lang tid?" spurte Arto.
"At jeg hørte på hva Gwen hadde å fortelle oss. Og så
dukket jeg opp langt fra dere av grunner jeg ikke vet om."
Dex så på de andre. "Men bra vi hadde samme idé om å
samles."
"Menneskene våre er venner, så det er jo nesten bare å
forvente at vi skal finne sammen når en krise rammer oss,
slik som barna gjør." Azir smilte beroligende til det irriterte
ansiktet til Dex. "Men nå som vi endelig har funnet
sammen. Hva var det som skjedde?"
De fem skytsenglene så på hverandre, alle med like
spørrende blikk.
Til slutt brøt Rham stillheten. "Jeg tror det er noe på vår
side som skjedde. Menneskene har ikke noe makt over oss
så det kan ikke ha vært dem."
Arto møtte blikket Dex sendte han før han svarte "Det
høres logisk ut. Jeg har heller aldri hørt om et menneske
som har klart å sende vekk skytsengelen sin før tiden. Men
da har vi neste spørsmål: Hvorfor ville noe her oppe kalle
oss tilbake? Menneskebarna trenger oss!"
"Kanskje vi ble kalt opp hit fordi vi har blitt en alt for stor
del av menneskenes hverdag," kom det stille fra Dex og alle
så på han. "Jeg mener," fortsatte han av de overraskede
blikkene, "vi kom ikke til jorden for å snakke med
menneskene, bare hjelpe dem gjennom barndommen."
Dex trakk på skuldrene.
"Det høres veldig merkelig ut dersom det stemmer," sa
Azir sakte. "Vi ble vel synlige så menneskene kunne
kommunisere med oss?"
Alle sammen så ned på bakken og det samme vinduet
som Dex hadde sett ned dukket opp under dem. Der sto ungdommene fremdeles i trappen og diskuterte og de kunne
høre Lucy akkurat si "Og hva så om Dex er borte? Han har
aldri vært til noe hjelp før, så ingen ting forandrer seg nå. Er
nesten bedre uten han synes jeg!"
De andre skytsenglene så opp på Dex som bare holdt
blikket stivt rettet mot vinduet uten å fortrekke en mine.
Nina og Katagiri vekslet blikk før Nina stille sa "Er du
sikker på at du mener det, Lucy? For selv om Dex ikke var
den mest snakkelsalige av skytsengler har han passet på
deg. Selvfølgelig var det koselig å kunne snakke med noen
andre. Noen som, ja, var fra en høyere verden. Og jeg skal
ikke nekte for at Arto er kul. Men jeg har lurt på hva grunnen
er for at vi nå kan se skytsenglene våre når de var usynlige
og passet fremdeles på oss for hundrevis av år."
"Og så har de så mye kunnskap," la Logan til. "Azir har
fortalt meg sikkert alt han vet om verdensrommet og alle
kreftene som ligger bak, men det hele er superavansert. Men
jeg kommer til å pumpe han for all kunnskap før jeg blir
myndig og han går videre til et annet barn. Bare se for deg
så smart jeg vil virke dersom jeg kommer inn på universitetet
og allerede kan regne ut hvor mye drivstoff som må brukes
for å sende en rakett opp i bane uten å måtte tenke en
gang."
Lucy så fra den ene til den andre av vennene. "Dersom
Dex hadde vært gira på å snakke med meg hadde det
sikkert vært mye koseligere. Men han svarer bare kort eller
med at jeg ikke har noe med det å gjøre."
Arto hevet et "hva-var-det-jeg-sa" øyebryn til Dex som
snøftet og så opp fra vinduet.
"Der kan du høre, Dex," sa han, "Og hvordan føles det å
høre mennesket ditt snakke slik om deg?"
"Menneskebarn kan si akkurat hva de vil om meg,"
svarte Dex og stilte seg foran Arto. Hendene hadde han tatt
opp av frakkelommene og blikket et kaldt. "Det eneste jeg
bryr meg om er å få de trygt gjennom barndommen. Og så
forsvinner jeg for dem, og de vil mest sannsynlig aldri se
meg igjen. Jeg har fremdeles til gode å møte på et tidligere
menneske selv så mange ganger jeg har vært på jorden."
Arto flekket tenner av frustrasjon, men endte med å snu
seg vekk. Han hadde diskutert med Dex før og han hadde
ikke vunnet da heller. Under dem hadde ungdommene
begynt å diskutere hva de nå skulle gjøre. Fortsette opp til
toppen eller prøve finne ut hvor skytsenglene hadde
forsvunnet til.
Dex så på de andre englene. "Er det noen flere av dere
som har lyst til å overbevise meg om at å snakke med
mennesket mitt vil endre det evige livet jeg har?" Ingen
svarte. "Bra! For vi har viktigere ting å gjøre. Jeg hørte
Gwen ba oss om å bare vente til han fant ut av det, men
med noe så stort som dette her kan det ta tid å finne ut. Så
derfor vil jeg snakke med Gwen for å høre akkurat hva det
er som har skjedd. Og kanskje vi kan hjelpe han."
Denne gangen hadde de andre noe å si. Ruh og Azir så
forbløffet og kom med hvert sitt "Hæ?" Rham himlet med
øynene og Arto la hendene i kors og sa "Ja, for det kommer
han til å tillate. Han har jo selvfølgelig tid til å snakke med
deg. Hva gjør deg så spesiell at du kan snakke med
engelen Gwendolyn i utgangspunktet?"
For første gang siden han kom opp smilte Dex og det var
noe meget overlegent over det. "Dere kan være glade for at
barna deres ble venn med Lucy og at dere dermed ble
kjent med meg." Dex så opp mot det punktet der Gwen
hadde forsvunnet. "Jeg er nemlig en av de Ti."
"En av...? Du mener ikke...? Du kan da for alvor ikke
være...?" Arto klarte tydeligvis ikke finne ord som kunne
dekke overraskelsen han hadde fått. Til slutt fikk han tatt seg
såpass sammen til å klare å få frem en fullstendig setning.
"Mener du å si at du var en av de ti første skytsenglene
Gwen skapte?"
"Det stemmer, Arto," svarte Dex rolig, "Og det skal jeg
bruke for å finne ut hva det er som har skjedd her." Så satte
han kursen oppover mot Gwen.
"Hva var oddsene?" hvisket Ruh med store øyne mens
hun så etter han.
"Jeg kunne gitt deg tallet, Ruh," smilte Dex ned til henne,
"Men det er bare enklere å si gruelig lav."
"Du sier ikke det," mumlet Azir og fulgte etter Dex
oppover med de andre like etter.
Det var tydelig at Dex ikke var den eneste som ønsket å
snakke med Gwendolyn. Det hadde allerede dannet seg en
lang rekke av skytsengler som håpet å få slippe inn til
engelen. Dex og de andre stilte seg bakerst bak en flokk
med skytsengler som snakket sammen i en rasende fart. De
virket oppskaket over det som har skjedd og diskuterte
hvordan menneskene deres kommer til å takle det å ikke ha
dem rundt. Ut av bruddstykkene Dex fikk med seg var det
snakk om en skoletur til en eller annen nasjonalpark. Dex
lurte et øyeblikk på om han skulle si noe, men bestemte seg
for å la det være. På samme måte som han valgte å ikke
blande seg i menneskenes gjøremål. Han hadde ingen ting å
gjøre med de andre skytsenglene.
“Dex!?" Dex snudde seg og så en skytsengel komme
susende opp mot han. "Så du vil også ta en prat med
Gwen."
"Selvfølgelig, Xeas," svarte Dex den nyankomne. Xeas
hadde ansiktet skjult under en stor hette. Kappen var av det
samme mørke materialet som Dex' så Arto så straks
sammenhengen og forsto at dette også måtte være en til av
de Ti. "Jeg vil ikke ha noe av at mennesket mitt går rundt
uten noen til å passe på henne."
"Du tror ikke hun kan ha godt av at du ikke kikker henne
over skulderen hele tiden?" Det var tydelig at Arto ikke
hadde ment å si det høyt, og nå snudde både Dex og Xeas
seg mot han med et blikk som fikk Arto til å krympe seg.
"Altså... Det var ikke slik jeg mente. Bare at.... at hun
kanskje kunne ha godt av å få være litt alene?"
"Hvem er denne her?" spurte Xeas med en litt foraktet
tone. "Omgås du slike hver dag?"
"Det gjør jeg, men de visste ikke før nå at jeg er en av
Ti. Så til nå har jeg bare vært meg selv." Dex møtte blikket
til Arto som raskt så bort igjen. “Men jeg dømmer dem ikke
for noe av det de har sagt. Vi gjør alle jobben vår på hver
vår måte. Selv om jeg helt sikkert gjør den litt
gammeldags.”
“Jeg ville trodd at du, av alle oss, kom til å fortelle alle
du møtte at du var en av oss.” Xeas lot blikket gli over Ruh,
Azir og Rham. “Der tok jeg visst feil om deg, bror. Men
kanskje like greit.”
“Bare de andres reaksjon nå nettopp var nok til å
bekrefte at det har vært det riktige valget. Det er nok mange
av dem som ikke ville diskutert eller motsagt meg dersom
de visste hvem jeg var.” Dex’ blikk hvilte på Arto som bare
fortsatte å se vekk. “Men jeg er ikke sint for at du har stått
opp mot meg, Arto. Og ikke alt du har sagt har vært ‘helt på
bærtur’ som menneskene ville sagt det.”
Arto klarte ikke la være å smile. “Det gleder meg å høre
at ikke all min frekkhet til nå har blitt dårlig mottatt.”
“Men for fremtiden vil jeg anbefale deg å behandle de
rundt deg med litt større respekt,” sa Dex. Arto nikket flere
ganger. “Men det er ikke det vi trenger å bry oss med nå.
Aller først må vi komme oss til den døren.”
“Det bør ikke være noe problem,” sa Xeas etter et
øyeblikks stillhet. “Det er ingen andre i køen som er like
gamle som oss, så vi kan bare fly rett over dem.”
“Dere kan ikke bare snike i køen selv om dere er eldre
enn oss andre!” Dex snudde seg sakte mot Ruh som hadde
fått røde flekker i ansiktet. “Jeg vet at dere har mye mer
erfaring enn alle oss andre, men det gir dere fremdeles
ikke rett til å bare gjøre som dere vil.”
“Vil ikke du også komme deg så fort som mulig tilbake
til mennesket ditt?” spurte Xeas og nå var det Ruh han så
foraktelig på.
“Selvfølgelig vil jeg det, men dersom de andre
skytsenglene begynner å protestere mot snikingen deres
kan det føre til at Gwendolyn må bruke tid på å roe dem
istedenfor å finne en forklaring på hvorfor vi er her.” Det så
ut som om disse ordene kostet Ruh å si, men i det hun tidde
var det noe fornøyd i blikket hennes.
Dex kunne forstå det. Han hadde aldri vært borte i en
vanlig skytsengel som sto opp mot en av de Ti som hun
nettopp hadde gjort. Og for å gjøre det enda bedre, hun
hadde stått opp mot to. Dex sukket. “Vil dere andre også
vente pent i kø på at det skal bli vårt tur til å snakke med
Gwen?” Det var ikke noe truende i stemmen, bare oppriktig
nysgjerrighet på de andres mening.
Arto nikket på ny, men denne gangen mer bestemt. De
andre hang seg på.
“Foraktelig,” kom det som et knurr fra Xeas. Han vente
seg mot Dex og det var kommet noe farlig over ham.
Skytsenglene lengre frem i køen krympet seg av synet.
“Dette hadde jeg i hvert fall ikke trodd om deg, Dex.” Så
vendte han om i luften og slapp seg ned til de andre
skytsenglene, antagelig på jakt etter en annen av de Ti som
heller ville snakke hans sak.
“Hvorfor gjorde du det?” spurte Rham. “Du vet like godt
som oss at vi har ingen ting å si dersom noen av dere
bestemmer dere for å gjennomføre noe.”
“Det vet jeg, Rham.” Dex smilte til dem. “Men det å bli
med Xeas ville gått i mot alt det jeg har gjort de siste
tusenvis av årene. Det var det du, Ruh, som minnet meg
om. Og på samme måte som jeg ikke blander meg inn i
menneskenes avgjørelser skal jeg vente tålmodig i kø
sammen med dere. Selvfølgelig ville det være typisk meg
om jeg bare ble stående der nede mens jeg så på Lucy,
men nå vil jeg faktisk gjøre en liten forskjell.”
Arto smilte forsiktig, Azir gliste. Ruh derimot hadde blitt
enda rødere i ansiktet.
“Men siden jeg er meg,” fortsatte Dex og løftet hendene
opp foran seg, “så vil jeg fremdeles vite hva mennesket mitt
holder på med.” Hendene fikk en gylden glød i det de
møttes, og idet han tok de fra hverandre var det som om en
skjerm dukket opp mellom dem. Han tilpasset den så stor
som han ønsket og flytte den opp i foran dem så de fire
andre også akkurat rakk å se en sko som forsvant ut av
bildet nedover trappen.
“Vi må følge etter dem,” utbrøt Ruh og grep faktisk tak i
Dex’ arm. Dex så overrasket ned på henne og hun slapp fort
taket og rødmet. “Beklager, Dex. Det var ikke meningen
altså. Jeg har bare sett litt mye på tv sammen med
menneskene mine.”
Men Dex bare smilte tilbake. “Jeg har sett på jeg også.
På de merkelige seriene Lucy ser på. Og jeg vil også vite
hvor de skal.” Han berørte så vidt vinduet og det “suste”
nedover trappene til det endelig bremset opp over Lucy.
“… finne en voksen.” Nina så fra den ene til den andre.
“For å finne skytsenglene våre tror jeg faktisk kommer til å bli
ganske så vanskelig.”
“Tror du de voksne har noe mer peiling på hvor strømmen
gikk hen?” svarte Logan fra et par trappetinn lengre nede.
“For om de hadde det ville jeg trodd de hadde fått fikset det
snart. Fuck altså! Disse gjøre meg gale!” Han blunket fort før
han dro linsene av øynene og puttet de i en liten beholder.
“Og de bare slører til synet mitt når de ikke har nett. Er det
ingen andre av dere som har merket det?”
“Nå som du nevner det…” Lucy så seg tilbake på Marcus.
“Det forklarer hvorfor du har vært så utydelig i hele dag.”
Marcus snøftet. “Jeg kan si det samme om deg, Lucy.”
Raskt og effektivt fikk han ut linsene sine. “Der ja! Bare tenk
om du hadde vært så tydelig hver dag!” Lucy rakte tunge og
blunket til han. “Men det er ikke alle som holder på med
strømnetter hver dag heller. Vi kunne prøve å spørre pappa.
Han hadde reist på jobb da jeg dro hjemmefra så vi kan
sjekke med han.”
“Godt poeng! Hvem ellers bør vite hva det er som har
skjedd enn borgermesteren? Det er ikke så ille langt til
rådhuset her ifra om jeg ikke husker feil,” sa Katagiri. “Og
kortere dit enn til skolen i hvert fall. Det jo noe.”
“Er dere alle med på det?” Marcus så spørrende på
vennene sine.
Logan nikket.“Ja, din far burde vell ha en liten peiling på
hva det er som har skjedd. Åh, bare tenk om det er han som
har gjort alt dette her. Både skytsenglene og strømmen! Det
hadde vært så døvt.” Marcus hevet et skeptisk øyebryn.
“Hadde vært mye mer spennende om det er en eller annen
utenlandsk makt som vil ha kontroll over landet eller noe
teknologi vi har.”
“Hvem tror dere det er som har forårsaket det
strømbruddet?” Rham så betenkt på barna før hun så de
mildt overraskede blikkene fra de andre. “Noe må vi da
holde på med her oppe. Så hvem tror dere det er?”
Det ble Ruh som svarte først. “Vel, med tanke på at vi legit ikke har noe å gå på… Teknisk problem som vil få
strømmen tilbake når som helst så fort de klarer å fikse det.
Bonus: haier som har tygd istykker kablene i havet.”
“Siden teknisk problem er tatt går jeg for det mennesket
mitt sa hadde vært spennende: utenlandske makter som
blander seg inn,” sa Azir.
“Men da ville det kanskje brutt ut krig,” bemerket Rham,
“Og jeg har sett nok av det selv om jeg er sikker på at jeg
kommer til å se noen flere.”
Azir skar en grimase. “Krigen håper jeg ikke på altså.
Men jeg står på utlendinger som blander seg inn på en god
måte.”
Arto så betenkt ned på ungdommene som endelig kom
seg ned på bakkeplan igjen. “Er det mitt ansvar å si at jeg
tror det er faren til Marcus som står bak strømbruddet?”
De andre skytsenglene skytsenglene så litt beklemt på
Arto.
“Hvorfor skulle det vært det?” Ruh smilte forsiktig til Arto.
“Og dette er bare for gøy mens vi venter på det endelige
svaret. Du kan komme med akkurat den teorien du vil. Om
det så er romvesener som har forårsaket det.”
“Fikk dere også med dere det funnet på Era?” skøyt
Rham inn oppspilt. “Selv om den planeten er gruelig langt
unna kommer de garantert til å ha bevisene for at det finnes
annet liv der ute inne ungdommene våre blir gamle.”
Et rabalder fikk de alle til å snu seg mot lyden. Xeas
suste gjennom luften så kappen blafret bak han, vekk fra
engelen Gwendolyn som så rasende ut. “På et annet
tidspunkt var jeg glad for at jeg skapte deg, men ikke nå!”
brølte engelen etter Xeas som ble mindre og mindre. Til slutt
kunne selv ikke Dex se han. Så merket han et brennende
blikk i bakhodet og snudde seg mot sin skaper. “Xeas
nevnte tilfeldigvis at du også ville snakke med meg, Dex.
Stemmer dette?” stemmen hans var fremdeles full av sinne,
men Dex bare så seg om som om han var usikker på hvem
Gwen snakket til.
“Dersom det ikke var denne køen som gikk til deg må vi
ha stilt oss i feil i så fall. I så fall, kunne du vise oss til den
riktige køen?”
Ruh og Azir gjorde store øyne til denne tiltalen, Arto på sin
side bare sukket og himlet med øynene. Gwen fortsatte å
stirre på Dex. Nå så mange av skytsenglene under dem opp
får å få med seg Gwens utbrudd.
“Greit!” sa han tilsutt med en grimase. “Så er jeg ferdig
med å høre på teite forklaringer fra de vesenene jeg
skapte.”
“Kan jeg ta med meg disse her?” spurte Dex, liksom
uskyldig.
“Greit!” gjentok engelen etter å ha raskt sett over de fire
andre som sto bak Dex. “Men om dere ikke kommer nå
straks har sjansen gått fra dere!”
Dex og de andre var ikke sene med å suse over de
andre, ventende skytsenglene og inn gjennom åpningen inn
til Gwens kontor. Engelen selv lukket døren etter dem, og alt
de så forandret seg fra det lyse, marmordekkede gulvet og
pilarene til en nydelig solnedgang som skinte på skylaget
under dem.
“Så, Dex, hvordan skal vi finne en løsning på dette?”
spurte Gwen alvorlig.
43“Så du vet fremdeles ikke hvem det var som gjorde
dette mot oss?”
Dex’ stemme var alvorlig der han så på Gwen. Engelen
på sin side hadde lagt av seg det sinte uttrykket og han så
mot solen med bekymring i blikket.
“Jeg har engler som farer hit og dit for å finne årsaken,
men til nå er det ingen av dem som har sagt noe som helst
som kan vise oss i riktig retning.” Gwen sukket. “Jeg aner
rett og slett ikke hva det er som foregår, Dex. Etter så lang
tid, og så blir bare dere alle trukket opp hit uten at noe har
skjedd med menneskene.”
Mens Gwen hadde snakket ble ansiktsuttrykket til Arto
bare mer og mer uforstående. Til slutt endte han med å bare
stirre på Dex med halvåpen munn.
“Var det noe, Arto?” spurte Dex.
“Altså…” begynte Arto og så bra Dex til Gwen, “bare
kastet du ut Xeas så de andre skytsenglene ikke skulle bli
missunnerlige for at du hentet inn Dex?”
“Ja,” svarte Gwen med et likegyldig skuldertrekk. “Det var
Xeas som foreslo det.” Dex klarte ikke holde tilbake et smil.
“Han sa de andre ikke ville protestere på den måten.”
“Hørte ikke en lyd fra de vi suste over i hvert fall,” gliste
Dex, så ble han alvorlig igjen. “Men hvor skal vi begynne?
Om vi i det hele tatt har et sted å begynne?”
“Mens dere finner ut av det holder vi et øye med barna
våre,” vinket Ruh og pekte på vinduet som Dex hadde skapt
og som hun tydeligvis hadde tatt med seg. “Og dersom du
lurte, de har akkurat blitt stoppet av to voksne i dress.”
Dex skyndte seg bort for å se Lucy stå og glane rett opp i
ansiktet på en meget strengt utseende mann.
“Hva gjorde dere der inne?” spurte mannen strengt. Den
andre så raskt opp mot toppen av skyskraperen før blikket
hans landet på Marcus. “Og skulle ikke dere vært på skolen
nå?”
“Slapp av litt, Dan,” hvisket mannen som hadde sett på
Marcus. “Det er sønnen til borgermesteren han der.”
Mannen som het Dan så Marcus opp og ned med en
grimase. “Sønn eller ikke. Han har fremdeles ikke tillatelse til
å være der inne. Og hvor er skytsenglene deres?” Dan så
seg rundt. “Skal ikke de hele tiden være like i nakken på
dere valper for å passe på så dere ikke gjør noe dumt?”
“De skal passe på så dere ikke gjør noe dumt som får
konsekvenser for oss,” svarte Lucy bitende. “Og uansett er
de borte.”
Begge mennene blunker uforstående.
“Borte? Hva mener du med borte?” spurte Dan usikkert.
“Da jeg hadde min kunne den ikke bare forsvinne. Hun var
alltid i nærheten enten jeg ville det eller ikke.”
“Det var sånn helt til for kanskje en time siden,” svarte
Logan. “Og da forsvant alle fem uten et ord. Dex forsvant til
og med midt i en setning.”
En høy kremting fikk alle skytsenglene til å se opp fra
vinduet. Gwen så alvorlig på dem.
“Jeg trodde dere ville hjelpe til med å finne svaret på
dette her?” Han så fra den ene til den andre som nikket. “Det
er engler jeg kan be dere om å snakke med, vesener som
kanskje har svar, men det har jeg mine egne engler til. Ikke
ta det ille opp noen av dere, men jeg sender dere dit jeg
ikke ønsker å sende noen av mine egne engler.”
Skytsenglene så skremt seg i mellom og ventet på at
Gwendolyn skulle avsløre hvor de skulle. Men Dex hadde en
mistanke, selv om han håpet at den ikke stemte. “Dere andre
trenger ikke bli med dersom dere ikke vil, men Dex, jeg
trenger at du tar en prat med Lucifer.”
Rundt han kan Dex høre de andre trekke pusten skarpt av
forskrekkelse. Han lukket øynene et øyeblikk før han så rolig
på Gwen og nikket.
“Det skal jeg gjøre. Har vi noe vi kan tilby i bytte mot
mulig informasjon?”
“En geit hadde nok gjort seg, men siden vi ikke får
kommet oss ned på jorden for å hente en tenkte jeg at du
kan få finne på noe.” Og med de ordene knipset han og Dex
og Arto ble dratt gjennom et annet vindu og ned i mørket.
“Når viste jeg det ringeste tegn på at jeg ville bli med
deg ned hit?” Arto så seg om i det svake, grå lyset som
omga dem bortsett fra tilfeldige fakler på bakken som brant
med en lys, blå flamme. “Dersom dette ikke hjelper oss å
komme tilbake til Jorden kommer jeg til å sende inn en
klage på Gwendolyn!”
“Ikke skap deg så mye,” sa Dex utålmodig og så seg
rundt han også mens han puttet hendene i frakkelommene.
“Det kan du gjøre når vi har funnet Lucifer og fått høre hva
han har å si.” Dex pekte. “Jeg tror vi reiser i den retningen.
Jeg kan høre lyder derifra.”
“Hva slags lyder?” spurte Arto, men fulgte etter Dex som
allerede hadde sust et godt stykke fra han.
Da de nærmet seg kilden til lydene bremset Dex opp i
luften og så ned på mennesker. Tusenvis av dem. Alle
sammen blødde fra skrekkelige sår over hele kroppen. Dex
syntes ikke det var så rart der de lå og vred seg på et gulv av
skarpe kniver og steiner som lagde stadig nye kutt. Skrikene
og klynkingen blandet seg til et klagekor.
“Håper ikke alt for mange av ungene mine har havnet
her nede,” mumlet Arto og så ned på de skrikende
menneskene. “Helvete er er kjipt sted, ass!”
“Ikke akkurat stedet man reiser på ferie til for å få fred fra
sjefen. Se der,” Dex pekte lengre vekk der harpier kretset og
nå og da stupte ned for å spise av et enormt kratt av torner.
“Det der er noen av de som har tatt selvmord. Man skulle
trodd det å avslutte livet slik vil befri en fra smerte og
pinsler, men Lucifer derimot er ingen stor tilhenger av slikt.”
Dex steg enda høyere og så i alle retninger. “Ville trodd
Lucifer hadde et stort slott der han holdt til, med alle delene
av slottet bestående av mennesker som holder det oppe.”
“Hvordan kan Lucifer hjelpe oss med hendelsen på
Jorden?” spurte Arto. “Han har vel ikke noe med oss å
gjøre. Han har vel nok å holde på med her nede?”
Plutselig løftet Dex hendene og Arto så i samme retning.
Mot dem i rask fart kom noe med store vinger flyvende. Da
den kom nærme nok kunne også Arto se at det var en engel.
Eller… Noe som så ut som en engel. Den hadde store,
svarte fjærdekte vinger. Overkroppen derimot var unaturlig
lang, og to par med armer holdt diverse våpen. Vesenet
hadde ikke noe hår på hodet så de to små hornene var godt
synlige.
Demonen stoppet opp på trygg avstand fra de to
skytsenglene og rettet et spyd og et sverd mot de to. “Hva
gjør dere her?” Stemmen hans var mer som et fugleskrik enn
stemme, og Dex skar en grimase av lyden.
“Mitt navn er Dex, en av de Ti. Dette er Arto.” Dex viste til
skytsengelen som så godt han kunne prøvde å fremstå som
modigere enn han følte seg. “Vi er her på vegne av engelen
Gwendolyn. Vi må snakke med Lucifer så fort som over
hodet mulig.” Dex’ stemme bar ikke spor av overlegenheten
den pleide å ha. Isteden var den rolig og tydelig. “Kan du ta
oss med til Lucifer?”
Demonen så granskende på Dex som om han vurderte
om han snakket sant. Endelig krakset han “Det kan jeg ikke.”
En sint rykning for over Dex’ ansikt. “Jeg har mennesker som
skal straffes i all evighet så å hjelpe dere til Beelzebub har
jeg ikke tid til. Men dersom dere flyr i den retningen,” han
pekte med sverdet i retning av tornebusken, “kommer dere til
slutt frem.” Med et demonglis som viser lange, spisse tenner,
flyr han sin vei igjen.
“Da har vi i det minste en retning!” utbrøt Arto fornøyd
mens han så demonen forsvinne. “For jeg ante ikke hvor vi
skulle reise.”
“Jeg er ikke så sikker på det,” sa Dex. Han så også etter
demonen, men blikket hans var betenkt. Etter å ha kastet et
blikk mot tornebusken satte han fart, ikke mot den, men vekk.
“Oy!” sa Arto sint. “Demonen sa jo vi skulle den…”
“Det var en demon, Arto!” avbrøt Dex. “Trodde du virkelig
han ville vise oss veien fordi vi spurte? Han har ingen
forpliktelser til oss. Ikke med mindre vi hadde vært
Skaperen selv. Da hadde han kanskje vist oss den riktige
veien. Men han klarte ikke å holde skjult hva som var riktig
vei.”
“Bare tenk om du forklarte deg skikkelig,” mumlet Arto
snurt, “da hadde det sikkert vært fred på jorden.”
Dex snudde seg rundt i luften så han fløy på ryggen og
møtte Artos blikk. “Denne gangen skal jeg forklare.
Demoner er slemme skapninger. De hjelper ingen. Det er i
deres natur å skape splid og forvirring. Lucifer skapte dem
ikke for ingen ting. Men der igjen kom ulempen med å ha
fire armer å holde styr på. Du la sikkert ikke merke til det,
men i det demonen pekte mot tornene skalv det svakt i
armen som holdt pisken. Som igjen var rettet denne veien.
Derfor flyr vi her nå. Og se der,” Dex snudde seg rundt igjen,
“så var vi her.” En enorm borgmur tonet frem fra det svake lyset og
strakte seg opp så langt Dex kunne se. Om han ikke tok mye
feil ville de ikke kunne høre lydene fra de milliarder av
mennesker som ble pint så fort de kom innenfor muren. De
landet på veien som ledet til to store porter. Dex lot ikke en
mine passere over ansiktet da han forsto at det var
menneskeknokler som ble brukt som underlag. Arto derimot
så ned med forskrekkelse og forakt, og gjorde sitt beste for å
ikke tråkke på hodeskallene der han fulgte etter Dex som
raskt gikk bort til portene.
To enorme minotaurer med hver sin tveeggede øks så
ned på skytsenglene i det de nærmet seg. Dex stoppet opp
og så høflig opp på dem.
“Vi er her på ærend fra engelen Gwendolyn. Kan vi få
slippe inn?” Dex så fra den ene til den andre.
“Hvilket ærend?” rumlet det fra den ene minotauren og de
enorme neseborene utvidet seg mens han prustet mot dem.
“Skytsengler har intet i Underverdenen å gjøre.”
“Det haster,” sa Dex rolig. “Vi trenger å snakke med
Lucifer så fort som mulig.” De to minotaurene begynte å le,
og det kjentes ut som om bakken vibrerte under Dex’ føtter.
Han lot dem le seg ferdige før han rolig sa “Det dreier seg
om en balanse som har blitt forskjøvet. Selv om dere dumme
kuer ikke forstår slikt vil Lucifer forstå alvoret.”
Selv om Arto var en skytsengel mistet han all farge fra
ansiktet og så skrekkslagent på Dex. Det samme gjorde
minotaurene som ikke lengre så det minste lystige ut lengre.
Den som hadde snakket satte i et høyt brøl og løftet øksen
over hodet, klar til å dele Dex i to. Og det var ingen ting Arto
kunne gjøre for å hindre det. Fremdeles brølende svingte
minotauren øksen nedover med slik fart at selv luften ble delt.
Men det var ingen ting mot trykkbølgen som kom i det bladet
fikk kontakt med Dex. Arto skrek ut av forferdelse, men ikke
før hadde støvet begynt å legge seg før ansiktet hans gikk
over til dyp ærefrykt. For Dex holdt øksebladet mellom
tommel og pekefinger, og så opp på minotauren med et
meget strengt blikk.
“Kanskje vi skulle la de to få ta den praten med Lucifer?”
sa den andre minotauren med spak stemme. “Det skader
sikkert ikke å la han få høre hva de har å fortelle.”
Dex slapp øksen, og det overlegne smilet var tilbake på
plass. Arto var ikke sikker på om han likte det eller ikke, men
var veldig fornøyd med at det ikke var han som skulle prøve å
stoppe Dex akkurat da.
De to portene ble åpnet på knirkende hengsler og
minotaurene bukket dem inn i byen før de lukket portene på
ny. Der inne var det stille og behagelig etter alle
smerteskrikene utenfra. Har surret det istedenfor av stemmer
fra demoner av alle fasonger som holdt på med sine daglige
gjøremål. Dex satte raskt kursen mot den svarte borgen som
tronet over byen. Arto fulgte like bak og var ikke like flink som
Dex til å overse alle demonene som stirret på dem der de
gikk forbi. Snart hadde en god mengde demoner samlet seg
bak de to skytsenglene for å se hvor de skulle og hva de
hadde der nede å gjøre.
Det var ikke før de kom til de mye mindre portene rundt
borgen at Dex og Arto på ny ble stoppet. Denne gangen var
det ingen demoner med sverd eller øks som stoppet dem,
men tre kappeklede skikkelser som kun bar en enkelt dolk
på hoften. Så merket Dex den snikende kulden og redselen
som begynte å gripe tak inni han. Straks hadde han lukket
sinnet sitt mot de tre. De kunne ikke være noen andre enn
Dommere. De som tok i mot menneskene som kom ned hit.
Dex så seg tilbake på Arto. Han hadde ikke klart å hindre
skrekken å ta tak, så han skalv og svettet der han stirret med
redde øyne på den nærmeste Dommeren. Dex sukket. Han
hadde ikke tid til at Arto skulle være ubrukelig nå. Ville være
nok av tid til det senere. Fremdeles med Dommerne i
øyekroken gikk Dex bort til Arto og la en finger på pannen
hans. Arto skvatt til av berøringen.
“Arto. Steng av sinnet ditt mot Dommerne. Du er ikke
her nede for å bli dømt. Og jeg trenger deg.” Dex kunne se
skrekken forsvinne fra skytsengelens blikk og ble erstattet av
det tomme blikket han selv hadde. “Bedre?”
Arto nikket og svarte toneløst “Mye bedre!”
Dommerne stirret på Dex fra under hettene sine. Så sa
den nærmeste “Hva er deres ærend?” Det var som om
stemmen var både utenfor og inni Dex på en gang. Som om
den snakket til selve sjelen hans.
“Vi bringer bud fra engelen Gwendolyn. Vi trenger å
snakke med Lucifer,” svarte Dex monotont.
“Herren venter ingen.”
Ikke en rykning kom over Dex’ ansikt, men innvendig, bak
alle forsvarene sine mot Dommerne merket han et stikk av
ergrelse. Hvordan skulle de komme seg inn til Lucifer om
ikke Gwen hadde fortalt han at Dex og Arto var på vei? Eller
var dette tiden for det offeret Gwen hadde bedt han om å
finne en løsning på?
“Det handler om de hendelser som har funnet sted på
overflaten,” sa Dex. “Og det er svært viktig at vi får snakke
med Lucifer så fort som mulig.”
“Men tydeligvis ikke så viktig at Gwen meldte fra om
deres ankomst.” Dex kunne høre det hånlige smilet i
stemmen. “Men med det rette offeret kan det være vi slipper
dere gjennom.”
Det gikk kaldt nedover ryggen til Dex. “Hva slags offer?”
spurte han, men han ante hva som ville komme.
“Et menneskebarn,” kom det fra Dommeren bakerst.
Dex måtte konsentrere seg om å ikke miste fokuset for å
holde skrekken fra Dommerne borte, men denne gangen
rykket han ufrivillig til før han fikk tatt seg sammen. Hva ville
disse med et barn? Dette spurte han uten en mine, men det
var den nærmeste Dommeren som svarte.
“Mennesker frykter barn, skytsengel. Det bør en som deg
vite. Du som har levd med dem lengre enn noen annen. Det
er en ting å bli dømt av sine likemenn, voksne, men et barn
som dømmer, som ser på dem med et skuffet blikk. Derfor er
det prisen du må betale for å slippe forbi oss.”
“Hvor snart må dere ha barnet?” spurte Dex, lite villig til å
gi fra seg Lucy.
“Det du har nå er for gammelt,” svarte Dommeren, “Så
det neste. Du vil få vite når tiden er inne.”
Det neste barnet… Men dersom han ikke gikk med på
det kunne det hende at Dex aldri kom tilbake til Jorden. Hva
om Lucifer satt på akkurat den informasjonen de trengte, og
så ble den utelatt bare fordi Dex ikke var villig til å ofre et
enkelt barn. Ved siden av han ristet Arto på hodet uten en
mine. Dex bestemte seg. Etter å ha på ny møtt blikket til
Dommeren rakte han frem den ene hånden.
“Så det er her Gwendolyns sendebud befinner seg,” sa
en slepende stemme like bak Dex.
I løpet av alle de barna han hadde hatt ansvaret for hadde
han aldri vært redd. Hvorfor skulle han ha vært det? Han var
en skytsengel som bare skulle passe på et barn. Aldri hadde
noe truet hans eksistens. Før nå. Det var som om stemmen
bak han hadde trengt seg gjennom forsvarsverkene Dex
hadde satt opp mot Dommerne som om det rett og slett ikke
var der. Dex stivnet til med hånden utstrakt og den skalv
kraftig, men han våget ikke røre seg i ren og skjær frykt. For
hva ante han ikke, men det spilte ingen rolle. Dex var sikker
på at stemmens eier kunne utsette han for de skrekkeligste
smerter.
“Dex. Arto. Hva var det Gwendolyn hadde å spørre meg
om. Og dere har lov til å snu dere og se på meg.”
Sakte, av frykt for å lage en for brå bevegelse, snudde
Dex seg, fremdeles med hånden utstrakt, og så endelig på
Herren av Underverdenen.
56Dex satt rett som en planke og stirret på et punkt på
veggen, stiv i blikket. Han hadde ikke blunket siden han satte
seg og en liten del av underbevisstheten hans var glad for at
han ikke trengte det. Ved siden av han satt Arto og så ut som
om han hadde gitt opp alt håp om å noen sinne forlate dette
stedet. Foran dem begge, bak et blodrødt bord, satt Lucifer.
For anledningen hadde han tatt på seg en mørkeblå dress,
med en kappe som lå over et av armlenene på stolen hans
av kranier.
“Demonen Tirnon skal få sin straff og tilbringe litt tid side
om side med de menneskene han straffer.” Lucifer noterte
noe på et papir foran seg.
Dex så raskt på djevelen før blikket for tilbake på punktet
på veggen og håpet at Lucifer ikke hadde merket det. Så
heldig var han ikke.
“Tirnon var demonen som løy til dere,” forklarte Lucifer
rolig. Stemmen hans fikk det til å snøre seg i Dex’ hals av
skrekk. “Det er ikke fordi han løy at han skal straffes, men for
hvor dårlig han gjennomførte den. Men det har ingen
betydning for dere.” Lucifer dunket en finger på papiret han
hadde jobbet med og det forsvant i et blaff av flammer. “Det
som er av betydning for dere er svaret jeg kan gi dere på
spørsmålet fra Gwendolyn.” Da hverken Dex eller Arto sa noe
sukket Lucifer. “Slapp av dere to. Jeg har ikke noe ønske om
å gjøre dere noe. Dere er her som sendebud, ikke for å bli
straffet. Jeg er sikker på at Skaperen selv ville blandet seg
dersom jeg krummet så mye som et hår på hodene deres.”
Endelig slapp Dex veggen med blikket, men turte fremdeles
ikke se Lucifer i øynene, så så heller på hans høyre skulder.
“Så la oss late som jeg ikke vet hva det er som foregår på
overflaten og dere to har kommet ned hit for å fortelle meg
det etterfulgt av spørsmålet fra Gwendolyn siden han selv er
for redd til å møte meg.” Lucifer satte fingertuppene sammen
til en pyramide og lente haken på tomlene mens det svarte
blikket gled fra Dex til Arto.
Det kom et svakt pip fra Dex. Så tok han seg sammen og
startet på nytt med en stemme mye lysere enn vanlig “Det har
seg slik, Sir, at alle vi skytsengler har blitt hentet opp igjen.
Engelen Gwendolyn, vår skaper, vet ikke hva årsaken er.
Derfor sendte han oss til deg for å høre om du hadde en
anelse om hva det er som kan ha forårsaket noe slikt.”
Lucifer blunket sakte. “Hørtes det ut som om Gwendolyn
anklaget meg?” Stemmen var stille og så farlig at Dex var
overrasket over at han fremdeles fantes. Med en
kraftanstrengelse ristet han fort på hodet. “Så hvorfor komme
hit for å spørre meg om jeg vet hva som har skjedd?”
Dex åpnet munnen for å svare, men ante ikke hva han
skulle si. Heldigvis klarte Arto å få igjen talens bruk. “For…
Fordi han kanskje håpet at du kunne vite noe om hvem som
sto bak det som har skjedd.”
Arto krympet seg under blikket Lucifer sendte han. “Her
nede er det ingen andre enn meg som har noen som helst
makt til å påvirke menneskene på overflaten.”
“Beklager! Beklager, Sir! Det var ikke slik ment…”
begynte Arto, men tidde da Lucifer beveget en finger.
“Men siden jeg har slike krefter vet jeg tilfeldigvis hvem
det var som forårsaket både strømbruddet der menneskene
deres oppholder seg, og hvem det var som dro dere vekk fra
dem.”
Dex stirret på Lucifer og det lille smilet i munnviken hans.
De hadde funnet ut av det! Da ville denne turen ned til
Underverdenen være verdt det allikevel! Så falmet håpet i
Dex’ øyne. For det første var det djevelen selv de snakket
med, den beste løgneren gjennom tidene. For det andre,
dersom han faktisk visste hvem det var som var skyld i at
Dex og Arto måtte ta en tur ned hit, kunne han nevnt
vedkommende med navn istedenfor å si at han visste hvem
det var.
“Ah. Så det gikk opp for deg?” spurte Lucifer, smilet hans
ble bredere.
“Du kommer ikke til å fortelle oss noe som helst.
Stemmer ikke det, Sir?” Dex så på djevelen og merket at
frykten som hadde knuget i brystet lettet. Nå ble den erstattet
av sinne.
“Ingen ting,” ristet Lucifer på hodet. “Dette angår ikke
meg, Dex. Menneskene kommer ikke til å slutte å komme hit
bare fordi dere skytsengler ikke er der for å se til at barn ikke
dør i løpet av oppveksten. Kanskje jeg til og med får flere
barn.” Nå gliste han. “Så kanskje Dommerne får det barnet
du nesten lovet dem.”
Dex reiste seg så brått at Arto skvatt og Lucifer hevet et
øyenbryn. “Så du bare kaster bort tiden vår? Er det slik, Sir?”
“Det kommer an på hvordan du ser det,” sa Lucifer. “Men
jeg har ikke mer å si dere. Bare hils Gwendolyn fra meg og si
han fremdeles skylder meg en.” Så viftet Lucifer med en
finger og det var som om Arto og Dex ble sugd opp gjennom
et vindu som hadde dukket opp like over dem.
Ruh hvinte av forskrekkelse idet de to skytsenglene kom
skytende opp av gulvet og like etter landet ved siden av
henne og Rham.
“Så fint å se dere tilbake!” strålte Gwen. Han så meget
lettet ut. “Hvordan sto det til med Lucifer?”
Fremdeles tung i pusten sendte Dex han et sint blikk før
han først dro en hånd gjennom håret, deretter over ansiktet.
“Lucifer vet hvem det var som hentet oss opp hit. Og han vet hvem det var som forårsaket strømbruddet hos Lucy.
Men han ville ikke fortelle oss hvem noen av dem var. Og
så sa han at du skyldte han en. Hva er det du skylder han,
Gwen?”
Gwen så meget utilpass ut. “Så bra at han i det minste
vet hvem. Og hva jeg skylder han har ikke du…”
“Jeg føler jeg har noe med det å gjøre! Det var tross alt
meg og Arto du sendte ned dit for å snakke med Lucifer!”
Dex glante sint på Gwen.
“Altså… Dex,” begynte Gwen forsiktig, “Dette her
kommer ikke til å påvirke deg på noen som helst måte.
Men,” fortsatte han av blikket Dex sendte han, “siden du
insisterer. Jeg skylder Lucifer en skytsengel.”
En frysning går nedover ryggen til både Dex og Arto.
“Du kan ikke sende en av oss ned dit,” sa Arto forsiktig.
Han var fremdeles blek etter møtet med djevelen. “Hvorfor vil
du straffe en oss til å tilbringe en evighet der nede?”
“Det var ikke en del av spørsmålet til Dex,” svarte Gwen
med et skuldertrekk. “Og akkurat det kommer jeg ikke til å
svare på heller,” sa han i det Dex åpnet munnen for å si noe.
“Men det at Lucifer vet hvem det er som står bak må bety at
jeg har lett på helt feil sted.”
Gwendolyn fortsatte å snakke til seg selv så Dex og Arto
gikk bort til de andre skytsenglene.
“Var det virkelig så ille der nede?” spurte Ruh og la en
beskyttende arm om Arto’s skulder.
“Jeg har aldri vært så redd i hele mitt liv,” sa Arto med
skjelvende stemme. Dex nikket enig. “Alt var mørk og
dunkelt. Der ute var det skrik over alt. Aldri et opphold. Der
inne var det demoner og… og…”
Dex forsto at Arto prøvde å nevne Dommerne, men at
frykten de hadde forårsaket hadde tydeligvis slått rot hos
han.
“Det er Dommere som vokter slottet til Lucifer,” avsluttet
Dex stille. “En ypperlig måte å holde andre demoner unna.
Men helt ærlig, de var ingenting mot Lucifer selv. Det er
som om selve luften rundt han er mettet med frykt som
siger inn hos alle han er i nærheten av. Selv da han lovet
oss at han ikke kom til å gjøre oss noe forsvant ikke frykten.
Og Gwen har tenkt til å plassere en stakkars skytsengel ved
hans side!” Dex kastet et sint blikk bakover på engelen som
svevde frem og tilbake. “Hvordan går det med barna våre?”
Rham holdt frem vinduet som nå viste ungdommene som
med bestemte skritt gikk langs en av handlegatene i byen.
Flere mennesker hadde trukket ut i gatene siden sist Dex så
ut i menneskenes verden. Det måtte være fordi de, som
ungdommene, var nysgjerrige på hva som hadde skjedd og
nå prøvde å finne svar. De to dresskledde mennene hadde
de tydeligvis gått ifra.
“De har kommet ganske langt i retning
borgermesteren,” sa Rahm. “De møtte på en liten gjeng
med andre skoleelever som også hadde funnet sammen,
men de drev med sin egen form for undervisning. De to
eldre barna prøvde å lære de yngre enkel mattematikk.
Men vi så hvor tungt de tok det å ikke ha oss hos seg.”
“Jeg håper Gwen finner ut av hvem det var som gjorde
dette mot oss så vi kan komme oss ned igjen,” sa Azir trist.
“Ikke for å gjøre noe sammen med dem, men bare for å
være i nærheten. Vite at vi kan gjøre noe dersom noe
skjer.”
“Sånn som det der?” Dex pekte på vinduet. To politimenn
hadde fått øye på de fem ungdommene som skyndte seg av
gåre og satte selv opp farten for å avskjære dem.
“Det ser ikke ut som om de har sett dem enda,”
bemerket Arto og så fra ungdommene til politimennene som
nå hadde kommet opp på siden av dem, bare på den andre
siden av gaten. “Tror dere de kommer til å stoppe dem? Jeg
mener, de har jo ikke gjort noe galt. For de har ikke gjort
noe galt mens vi var borte?” Både han og Dex ser
spørrende på de andre som veksler blikk.
“Noe galt ville jeg nok ikke sagt at det var, men det ble
ikke så godt tatt i mot kan jeg vel si.” Ruh skar en grimase.
“Vel, de har allerede løpt fra politiet en gang.”
Dex stønnet. “Vær så snill å si at det ikke var noe Lucy
fant på at de skulle gjøre?”
Denne gangen smilte Ruh. “Det kan nok ha vært tilfelle,
det. Men det var enten det eller bli geleidet til stasjonen der
de måtte sittet og ventet til strømmen kom tilbake for å bli
sendt hjem.”
“Men hvordan vet de at barna våre har stukket av fra
noen andre politifolk?” Alle sammen så mildt overrasket på
Rham som så uforstående tilbake. “Hvorfor ser dere sånn på
meg?”
“Rham, jeg har ikke en gang vært her og sett på
ungdommene våre, men jeg vet fremdeles at politistyrker
landet over bruker radioer som hverken er koblet til
mobilnettet eller strømnettet.” Dex sa dette i en så rolig og
forklarende tone som mulig, men det var en tydelig tone av
oppgitthet der også. “Så de kan snakke sammen så mye de
vil så lenge de har strøm på radioen sin. Selvfølgelig har
politifolkene de rømte fra meldt fra til de andre at fem
ungdommer har nektet å adlyde dem.”
“Åja!” sa Rham i det noe demret for henne.
“Himmel og hav, Rham. Du ble da ikke født i går heller,”
lo Azir.
“Nå må de da snart se politimennene,” sa Ruh som på
ny så ned gjennom vinduet. “Om de ikke gjøre det innen et
halvt minutt vil det bare være Nina og Marcus som vil klare
å løpe fra dem.”
Dex så vekk fra Rham og fulgte med på ungdommene
som fortsatte oppover gaten med Marcus og Logan i
spissen. Inni seg telte Dex sekunder. Selv om han ikke
hadde sagt noe dersom han var der nede sammen med dem
ville nok ungdommene merket snakkingen mellom
skytsenglene og forstått at noe var på ferde og vært
ytterligere på vakt.
Dex lukket øynene og senket hodet med et hørbart sukk.
Så da hadde de kommet til det punktet der skytsenglene
faktisk på virket menneskenes liv selv om de ikke mente å
gjøre det. Kanskje det ikke var meningen at de skulle vært
der en gang. Kanskje dette var en bedre plass for
skytsenglene. På den måten ville naturen gå sin gang. Dex
åpnet øynene og møtte de spørrende blikkene fra de andre.
“Hva er det, Dex?” spurte Rham usikkert.
Dex åpnet munnen for å svare, men Gwen brøt inn i
samtalen før den hadde begynt.
“Jeg tror jeg har en ganske god anelse om hvem det er
som kan ha forårsaket dette her,” sa han med en tilgjort rolig
stemme. “Men jeg må selv reise å spørre vedkommende
for å være helt sikker.”
“Hvem tror du det er?” spurte Dex og hadde helt glemt
spørsmålet til Rham.
“Det tør jeg ikke fortelle. Det er en ganske alvorlig
anklage, og dersom det er feil person vil jeg ikke at alle
skytsenglene skal få høre om den. Jeg sender dere tilbake
til de andre så lenge, men så fort jeg vet det skal jeg fortelle
det til alle.” Gwen slo ut med de hvite vingene sine. “Men
dere har vært til stor hjelp.”
Så forsvant hele rommet de hadde stått i og de var
tilbake hos de andre skytsenglene. Straks ble de omringet av
utallige skytsengler som alle lurte på hva Gswen hadde hatt å
fortelle dem siden de hadde vært der inne så lenge. Det ble
Dex som måtte stå for svarene siden det i utgangspunktet
var han som hadde blitt kalt inn. Igjen og igjen sa han at
Gwendolyn fremdeles lette etter den ansvarlige, men at han
kanskje var litt nærmere nå. De fleste godtok forklaringen og
forsvant for å fortelle den videre til de andre som hadde valgt
å bli igjen på bakken. Da endelig skytsengelen til et ungt geni
hadde flydd sin vei kom Xeas og klapset Dex hardt på
ryggen med et stort smil.
“Hadde jeg rett i at du ville være til mer hjelp enn meg?”
Dex skar en grimase. “Visste du hva Gwen ville eller var
du bare hjelpsom?”
“Jeg hadde ikke den fjerneste anelse,” sa Xeas med et
skuldertrekk, “men jeg vet at han foretrekker det mer enn
meg, så da tenkte jeg at jeg kunne bidra med en
avledningsmanøver så de andre her ikke ble sinte for at du
snek i køen. Og det funka også! Da jeg kom tilbake hit var
til og med køen kortere!”
“Hvordan vet du at Gwen foretrekker meg mer enn deg?”
spurte Dex uforstående. “Jeg har så vidt sett han hver gang
jeg er innom her for et nytt barn.”
“Kanskje det er en av grunnene,” svarte Xeas med et
smil. “Hele tiden på hugget etter å hjelpe et nytt menneske.
Men så du vet det, de fleste av oss tar oss faktisk en liten
pause mellom ungene. Det tar på faktisk å våke over dem
natt og dag i 18 år.”
“18 år er jo ingen ting,” sa Dex litt oppgitt.
“Derfor sa jeg at du antageligvis ville være til større
hjelp for Gwendolyn enn meg. Så hva fant han ut? Og ikke
server meg det samme pisset som du har gitt de andre,” la
han til med en streng mine.
“Men det stemmer, sånn grovt sett. Gwen vet fremdeles
ikke hvem det er som står bak dette her, men han dro for å
snakke med noen som kanskje kan være den skyldige.
Men han ville ikke fortelle oss hvem det var i tilfelle han tok
feil og alle skytsenglene hans fant ut at han hadde driti seg
såpass ut.”
“Så dere vet fremdeles ikke hvem det er?” Stemmen til
Xeas var tydelig skuffet.
“Men dersom det er til noen trøst så vet Lucifer hvem
det er.”
Det tok noen øyeblikk før Xeas klarte å oppfatte hva Dex
hadde sagt. Så ble øynene hans runde av forskrekkelse.
“Har dere vært å snakket med Lucifer? Var det det Gwen
trengte hjelp til?”
“Ikke alle. Bare meg og Arto.” Dex nikket mot Arto som
skar en grimase tilbake.
“Jeg vil helst bare glemme det stedet så fort jeg kan,” sa
Arto mørkt.
“Oi da,” kom det brått fra Ruh som hadde tviholdt på
vinduet mens alle spurte ut Dex, og nå så hun overrasket ned
i det.
“Hva skjedde?” spurte Dex.
“Dere husker at politiet holdt på å få tak i dem mens vi
var sammen med Gwen? Vel, de fikk tak i dem.” Dex bannet
lavt. “Men de har fått slippe fri.”
Nå så Dex overrasket på Ruh. “Hvorfor slapp de dem løs
igjen?”
“Det hjelper å ha med seg sønnen til borgermesteren,”
sa Azir med et smil.
“Og kjeften til Lucy,” la Rham til.
“Har hun fornærmet flere?” Dex merket at han egentlig
ikke ønsket å høre svaret.
“Om hun gjorde! Det så faktisk ut som om et par av
politifolka ville buret henne inn om ikke Marcus hadde dratt
henne vekk.” Azir klarte ikke la være å glise av uttrykket til
Dex.
“Hva for et lite beist er det du har ansvaret for nå?”
spurte Xeas og så fra Dex’ oppgitte ansikt til Azir’s flir, men
det var Arto som svarte.
“Den gløggeste jenta jeg har vært borti. Men hun har en
tunge som en slange dersom ingen passer på henne. Så
hun kan være glad hun er sammen med Marcus, for ellers
ville nok konsekvensene blitt mye verre ved flere
anledninger.”
Dex klarte ikke holde tilbake et lite smil av disse ordene.
“Det er fint å høre det er flere enn meg som tenker slik om
henne! Men jeg er sikker på at hun en dag vil bli noe stort.
Altså, noe mer enn en rappkjefta kjerring.”
De andre lo med og Dex merket at stemningen ble
betraktelig lystigere. Så skrek flere av skytsenglene rundt
dem til av forskrekkelse i det et skarpt lys slo dem i øynene.
Dex skjermet for sine egne og så Gwendolyn stå på den
andre siden av et høyt vindu.
“Kom,” sa han bare.
Kunne han ha funnet ut av hvem den skyldige var? Dex så
på de andre som så like oppspilte ut som han følte seg, og
så gikk de gjennom ruten og lot Xeas og de andre stå igjen.
“Så? Har du funnet den skyldige?” Stemmen til Dex var
oppspilt og håpefull.
Gwen holdt vingene sine halvt utslått der han så ned på
Dex med stramme kjever. Til slutt sa han sakte “Ja. Jeg fant
vedkommende. Og det var som jeg fryktet. Som jeg hadde
fryktet fra det øyeblikket dere alle kom tilbake til meg.” Dex
så uforstående på Gwen. Det så ut som om det engelen
hadde funnet ut plaget han. “Dex. Jeg vet ikke om dere noen
sinne blir sendt ned til Jorden igjen.”
Disse ordene fikk Dex til å måpe. Det var så visst ikke
dette han hadde forventet å høre når Gwen fant ut hvem det
var som hadde gjort dette mot dem alle. Han hadde forberedt
seg på en rask samtale med vedkommende før de alle ble
sendt ned igjen.
“Men… Hæ?” var alt Dex klarte å få frem.
“Du vil nok forstå når du skjønner hvem det er,” sa Gwen
stille. “Følg etter meg.”
Med mange spørrende blikk til hverandre fulgte de etter
engelen som ledet vei oppover en sti. Rundt dem formet
landskapet seg fra lys, åpen skog til en slette som skrånte
svakt oppover. På toppen av bakken sto det et enormt tre
med røde blader som vaiet i en svak bris. Fra Ruh kom det
et hørbart gisp og hun stoppet opp med blikket limt på treet.
“Det kan da ikke være…?” hvisket hun. Blikket fór mellom
treet og Gwen som hadde stoppet opp av gispet hennes.
“Det er akkurat det det er,” sa han. “Kom igjen. Best å
ikke la noen så viktige vente.”
Dex holdt øye med Ruh mens de startet på oppstigningen
til treet. Han klarte ikke å plassere det forferdede blikket
hennes i det hele tatt. Hva var det som kunne skremme en
skytsengel slik? Den eneste Dex kunne komme på var
Lucifer, men hans satt jo nede i Underverdenen. Lucifer…
For Dex føltes det ut som om hele hans indre hadde
forsvunnet ut gjennom beina, og nå var det hans tur til å gispe
av forferdelse.
“Du brukte overraskede lang tid på å forstå hvor vi er på
vei,” bemerket Gwen med et skjevt blikk over skulderen.
“Men vent med formalitetene til vi kommer frem.”
Treet var mindre enn Dex først hadde antatt da han så det
fra skogkanten. Men kompakt var det. Med tykke greiner
som hang over plattingen. Noe satt på en av røttene som
stakk opp av bakken og så på engelen med skytsenglene
like bak. Dex myste for å se hva det var, men hva det nå var
lyste med en slik intensitet at han ikke klarte å skjelne noen
former.
Gwen stoppet opp flere skritt fra den lysende skapningen
og foldet vingene sine før han sa noe.
“Her har dere årsaken til at dere ble brakt opp hit. Møt
Skaperen.” Og så bukket han dypt.
Rundt seg bukket de andre skytsenglene, men Dex ble
stående med hendene i lommene og rak rygg. Fra mye
lengre nede sendte Arto han et advarende blikk som Dex
knapt fikk med seg. Blikket hans var rettet mot det lysende
vesenet. Om det så på han eller ikke, ante han ikke.
“Velkommen hit, Dex.” Det var som om stemmen, eller
var det bare altomsluttende lyd, fylte Dex fra topp til tå. Den
fylte han med den samme nysgjerrigheten som stemmen.
“Gwendolyn har fortalt meg om deg.”
Dex kastet et raskt blikk på nakken til engelen foran han
som holdt det dype bukket før han på ny så på det lysende
vesenet foran seg. “Så det er deg de kaller Gud, Brahma,
Odin, og alle de andre navnene de har gitt deg. Jeg hadde
aldri trodd jeg skulle møte deg, og ihvertfall ikke i en slik
sammenheng.”
“Nei, hvem skulle trodd,” sa Skaperen og Dex ble fylt at
et smil som ikke var hans eget. “Men nå som du er her, den
eneste som ikke bøyer deg for meg, hvilke grunn har du for
at jeg skal slippe dere ned til menneskene igjen?” Nå har
tonen blitt seriøs. “Du vet like godt som meg hva det har blitt
til mellom mennesker og skytsengler. Et samarbeid som
aldri var ment å finne sted.”
“Jeg forstå at det går på tvers av det du ønsket av oss.”
Dex veide hvert ord med omhu, fullt klar over at dersom han
trådde feil ville han opphøre å eksistere. “Både mennesker
og skytsengler, men dette er noe som nå har foregått i
mange generasjoner.”
“Men før det var dere også tilstede, men ikke synlige.”
Setningen kommer flytende, men på et perfekt tidspunkt for å
avskjære Dex fra det han snakket om. “Og menneskene
klarte seg helt fint med dere hengende usynlige over
hodene deres. Er det ikke nærmest slik du har fortsatt å
gjøre jobben din, Dex? Å ikke blande deg inn i
menneskenes affærer slik som så mange av din art holder
på med?”
Dex gransket Skaperen med skeptiske øyne så sa han
“Jeg vet ikke om du er den rette til å si slikt, Sir.” Stemmen
hans var tilgjort rolig men alle fikk med seg sarkasmen. “Om
jeg ikke husker feil, og rett på meg om det er tilfelle, sendte
ikke du ned en engel som gikk rundt sammen med
menneskene? Og utviklet ikke det seg til å bli en av de
største religionene på Jorden en lengre periode?”
Skaperen steg en anelse. “Gwendoly, Ruh, Azir, Rham
og Arto. Dere kan rette dere opp. Og det er så gammeldags
å bukke. Gwendolyn, til vi møtes neste gang har du ansvar
for å finne en annen måte å hilse på.” Gwen bleknet men
mumlet at det skulle han få til. Så vendte Skaperen seg til
Dex igjen. “Jo, det stemmer. Jeg sendte ned en engel for å
se hvordan han ville bli mottatt av menneskene.
Selvfølgelig var det stor feil fra min side. Menneskene,
desperate etter noe som helst å tro på, så på engelen som
det han var. En nedsending fra meg. Og dermed trodde de
at dersom de dyrket hans og mitt navn ville de bli frelst fra
alle slags teite problemer de hadde satt igang for seg selv.
Selv kriger startet de i mitt navn. Det er den største feilen
jeg har begått.” Ingen lagde en lyd mens Skaperen snakket.
Alle var for oppslukte av hva han hadde å fortelle til å selv
tenke ut noe å si.
“Og du er redd for at dersom du lar skytsenglene
fortsette å ha slik innflytelse på menneskebarn vil det bare
skape nye ‘guder’ som menneskene kan be til? Jeg har
vært tilstede nesten hvert eneste sekund siden vi ble
synlige, og enda har jeg ikke hørt noe snakk om noe slik.”
Dex så spørrende på Skaperen. “Du er vel ikke redd for at
menneskene skal begynne å tro mer på oss enn på deg?”
Skaperen steg opp mot kronetaket mens de lyse formene
endret seg, trakk seg sammen. Til slutt var det bare en
lysende kule som svevde der oppe. De andre holdt øye med
den der den svevde rundt de nederste greinene.
“Hvor mange av bønnene til menneskene er det du lar
bli til virkelighet?” Dex’ spørsmål fikk Skaperen til å stoppe
opp med svevingen.
“Ingen av dem,” kom svaret enkelt. “Alt de ber om
avgjøres av naturens gang. Du kan jo se på det som at jeg
var den første skytsengelen. Bare en observant passasjer.
Ikke noe mer. Menneskene klarer seg selv. De trenger
ingen til å våke over dem som en gud. Og jeg er ingen gud
heller.” Skaperen svevde ned noen meter. “Det var jeg som
skapte alt dette,” han suste en rask runde rundt treet, “men
jeg blander meg ikke inn i noe som skjer der nede.”
“Ikke?” spurte Dex med et hevet øyenbryn. “Isåfall lurer
jeg på hva vi gjør her, og ikke nede hos menneskene våre.”
“Du skjønner godt hva jeg mener, Dex.” Nå var ikke
Skaperens stemme lengre rolig men utålmodig og sint. Dex
fortsatte å stirre opp på lyskula som var kjernen til alt han
kjennte til og lot seg ikke merke med endringen i Skaperens
humør. “Jeg kan se at du har tatt lærdom fra møtet med
Lucifer. Det er ikke mange jeg kan si har klart det samme.”
“Lucifer er det farligste jeg har møtt, Sir. Frykt ikke. Jeg
er sikker på at du utgjør en større trussel enn det Lucifer
noen sinne kommer til å gjøre, men du oser ikke av den
samme fryktelige auraen som han.” Dex trakk på skuldrene.
“Det er derfor jeg tørr å snakke slik til deg, og ikke til
Lucifer.”
“Det var ingen tvil om at han skulle få ansvaret for
Underverdenen da vi skapte verden, nei,” sa Skaperen, og
Dex ble fylt av nostalgi. “Det har vært en opplevelse å skape
denne verdenen sammen med han.”
“Sier du at Lucifer også er en Skaper?” glapp det ut av
Dex før han fikk tatt seg i det.
“Hva ellers skulle han vært?” Skaperen senker seg ned
så Dex på ny har lyset i øyehøyde. “Jeg har aldri hatt noe
grunn til å skape noe så ondt.”
Dex så forbi Skaperen og fulgte trestammen oppover.
“Men jeg er takknemlig for at du har skapt dette. Det skal
sies.”
“Jeg har skapt deg også,” la Skaperen til med et snev av
et smil i stemmen.
Men Dex ristet på hodet. “Du har ikke skapt meg.
Gwendolyn skapte meg. Og han ble skapt av deg.” Bak seg
merket Dex at de andre rørte urolig på seg. “Og jeg er sikker
på at det ikke er en lur idé å bare trekke oss skytsengler
vekk fra menneskene på den måten her. For om du ikke
syntes det var nok religioner i omløp i utgangspunktet kan
det nok skje at enda flere blusser opp når de som hadde for
eksempel meg som sin skytsengel finner sammen og lager
sin egen lille religion. Selvfølgelig vil disse dø ut slik som
kristendommen gjorde, men nå vil du ikke lengre ha øyne
på bakken. Var det ikke nettopp derfor du skapte
Gwendolyn? For at vi kunne passe på alt du har skapt
sammen med deg?”
Skaperen slapp ut et hørbart sukk. “Det var intensjonen
da jeg skapte Gwendolyn og ga han evnen til å skape dere
skytsengler. I starten var det ikke noe problem. Dere var
uerfarne og lærte sammen med menneskene, men
ettersom dere hadde sett flere hundre år med mennesker
vokse opp var det ikke alle sammen som klarte å holde seg
så nøytrale som jeg hadde ønsket. Dette gjelder ingen av
dere, forresten,” la Skaperen fort til da skytsenglene begynte
å sende hverandre spørrende blikk. “Noen knyttet sterke
bånd til barna de skulle passe på og taklet dårlig at de ble
18. Og disse båndene ble sterkere da jeg tillot at dere ble
synlige for dem. Dex, du er en av de få av de milliardene
med skytsengler som helt til nå ikke har knyttet bånd til
mennesket ditt.”
Dex kjente kjevene stramme seg. “Til nå, Sir?”
Skaperen forandret form, og øyeblikket etter sto Lucy
foran dem med et stort smil om munnen. “Det gikk innpå deg
hva hun sa om deg, stemmer ikke det? Det er derfor du har
jobbet så hardt for å komme tilbake til henne. Så du kan vise
henne at du er bedre enn hun tror.” Så ble Skaperen en
lysende kule igjen. “Men jeg kommer ikke til å slippe dere
ned igjen.”
“Hva!?” Dex så på Skaperen med store øyne. “Hvorfor
ikke?”
“Fordi jeg vil at menneskene skal glemme dere, og i
mellomtiden får ikke dere vite hva som foregår på Jorden.
Så den neste gangen jeg slipper dere ned vil det være som
å starte på nytt igjen. Og dere vil være usynlige.”
“Så vi vil aldri mer få snakke med ungene våre? Ikke en
gang fortelle dem hva det er som har skjedd?” Ruh hørtes ut
som om hun var på gråten.
“Jeg vil ikke slippe noen skytsengel ned igjen, nei. Selv
ikke for å si adjø.”
Dex dro hendene over håret mens han prøvde å få
kontroll på tankene og følelsene som hadde eksplodert i
kroppen hans. Så han kom da mest sannsynlig ikke til å
snakke med Lucy igjen. Han som hadde bestemt seg for å
forandre seg. Selv om hun nærmet seg voksen alder ville det
fremdeles være tid til å få henne til å forstå at alt han hadde
gjort for henne var godt ment. Gwen hadde snudd seg og så
på skytsenglene som hver for seg reagerte på denne
dommen fra Skaperen. Azir så sint ut, Rham og Ruh hulket
mot den andres skulder. Arto’s ansikt hadde blitt uttrykkløst
der han stirret rett fremfor seg.
“Jeg tror ingen kommer til å ta denne kunngjøringen
pent, men det er ikke til å komme utenom,” sa Gwen.
Stemmen hans var også trist, men avgjort. “Jeg tror vi har
brukt nok av Skaperens tid som det er. Kom, så går vi.”
Et forferdelig skrik kom fra Ruh, og Dex tenkte at det bare
var enda en reaksjon på Skaperens dom. Så så Dex at hun
stirret ned på vinduet han hadde åpnet, og som hun hadde
dratt med seg over alt.
“Hva er det der?” spurte Skaperen nysgjerrig og kom
svevende bort for å ta en titt.
Dex brydde seg ikke med å svare, men fortet seg bort for
å se hva det var som hadde skjedd. Og der, midt i rammen lå
Lucy. En rød flekk hadde dukket opp på genseren hennes,
like under ribbeina, og mens han så på vokste den seg
større og større.
“Hvem var det som gjorde det der?” stemmen til Dex
skalv av sinne.
“Borgermesteren,” hulket Ruh. “De fant han og det var han som hadde tatt strømmen. Og da de ville at han skulle
skru den på skøyt han henne.”
En ny form for skrekk gjorde seg til kjenne i Dex. Den
kunne ikke sammenlignes med den skrekken han hadde
merket fra Lucifer, eller den Skaperen utstrålte. Denne
skrekken eksploderte inni han som en bombe og fylte han
med et raseri så sterkt at det var så vidt han klarte å
kontrollere seg.
Mens de andre skytsenglene skyndte seg bort for å se
hvordan det gikk med Lucy snudde Dex seg sakte mot
Skaperen og sa med en stemme som skalv “Send meg ned
dit igjen!”
“Nei,” svarte Skaperen rolig, men denne gangen ble ikke
Dex fylt av følelsene i ordene. Raseriet hans var for sterkt.
“Hun kommer til å svime av i løpet av et par minutter,”
sa Gwen etter et blikk ned på ungdommene. “Hun har
toppen femten minutter igjen. Du trenger ikke lide mer enn
det, Dex. Og så vil du være fri.”
Dex snurret rundt og så på engelen med øyne som lynte.
“Jeg. Vil. Ikke. Være. Fri! Og dere har å la meg dra ned dit
for å redde henne! Dette hadde aldri skjedd dersom vi ikke
hadde vært her!” Dex sendte Skaperen et drepende blikk.
“Dere har mitt ord på at jeg ikke skal gjøre noe annet. Bare
redde Lucy!”
“Hva om det var skjebnebestemt at Lucy skulle bli
skutt?” Skaperen hadde svevd bort så lyskulen hang like
over vinduet. “Hva om alt dette har vært planlagt helt siden
jeg og Lucifer skapte verden?”
“Det gir jeg blanke faen i!” ropte Dex, “Lucy skal ikke dø
bare fordi du synes at andre skytsengler har blandet seg for
mye! Og det er jeg sikker på at du ikke planla!”
“Dex,” Ruh’s stemme skalv og tårer rant ned fra øyene
hennes, “du har da aldri knyttet deg til noe som helst
menneske. Hvorfor reagerer du slik nå? Lucy er uansett
snart myndig så du ville bare hatt et par år igjen sammen
med henne før du fikk et nytt barn å passe på.”
“Det stemmer at jeg ikke ante at dere skytsengler kom
til å spille en så viktig rolle i menneskenes liv, men det skal
nå ta slutt.” Skaperen svevde bort til Dex så lyset knapt var
en håndsbredd fra nesen hans.
“Jeg vet at Lucy straks blir voksen, men det betyr ikke at
jeg ikke kan bevise for henne at jeg faktisk vil henne godt.
At jeg vil at hun skal lykkes i livet. Ha et godt liv. Det er
derfor jeg vil ned igjen for å redde henne!” Dex holdt blikket
på Skaperen som så vidt duvet frem og tilbake.
Arto kom bort og la en forsiktig hånd på Dex’ skulder.
“Skaperen har rett. Vi har blandet oss for mye. Kanskje vi
lot følelsene ta overhånd så vi knyttet bånd til
ungdommene våre. Så nå er tiden kommet for å bøte for
det vi har gjort. Vi kan ikke gå imot Skaperen, uansett hvor
mye vi måtte ønske det.”
Sakte tok Dex blikket fra Skaperen, og Arto slapp han fort
i det han så de gullfargede øynene stirre tilbake på seg med
slik intensitet at Arto trodde Dex ville få han til å forsvinne
med bare viljen. Dex’ pust gikk tungt og sakte som om han
måtte anstrenge seg for å ikke skrike mer.
“Men hva om jeg ikke lengre ønsker å være Skaperens
nikkedukke?” Ordene kom så stille og rolig at selv de som
hadde fortsatt å se ned i skjermen så opp. “Hva vil skje da?”
“Nå må du ta deg sammen, Dex,” sa Gwen med en liten
nervøs latter. “Du kan da ikke gå imot Skaperen. Det er jo
han som styrer alt. Han som har skapt alt. Dersom du går
imot han risikerer du å bli fjernet. Og det vil du vel ikke?
Ikke du som er en av de Ti.” Dex så uttrykksløst på Gwen.
“Jeg kan se at fasaden begynner å glippe.” Han sukket.
“Enda en grunn til å holde deg her oppe.”
Dex så forbi engelen på de fire andre skytsenglene som
var der sammen med han. Arto så fremdeles litt skremt ut,
men de andre så bare trist tilbake. “Jeg kan ikke være den
eneste som føler det slik? Vær så snill å fortell meg at jeg
ikke er den eneste.”
Rham ristet trist på hodet. “Du er ikke i nærheten av å
være alene. Og idet de andre får vite det vil det helt sikkert
bryte ut opptøyer.”
Dex nikket og så på ny på Skaperen, men nå var det
kommet et glimt i øynene hans. “Det er akkurat det som
kommer til å skje. Men som en av de Ti vil jeg ikke la meg
stoppe!”
84Dex så fra Gwen til Skaperen, og videre til de andre
skytsenglene. Alle sammen stirret på Dex.
“Har du tenkt til å gå imot meg, Dex?” spurte Skaperen
med en rolig mine.
Dex pustet tungt og ristet på hodet. “Jeg svarer ikke til
deg, Sir. Den eneste jeg svarer til er Gwendolyn, og nå skal
jeg bare gjøre det avkom gjør. Være rebell!”
Og med de ordene slo han hendene ut til hver side så
vinduet til menneskenes verden utvidet seg. Uten et blikk
tilbake fløy han gjennom og landet like etter rett foran Logan
som knelte ved siden av Lucy. Alle ungdommene så på med
store øyne i det de fire andre skytsenglene landet rundt dem,
men Dex hadde ikke tid til noen lystig gjenkomst. Dex så
ikke en gang opp på vinduet han hadde åpnet i det han løftet
den ene hånden og lukket den til en stram knyttneve og
vinduet forsvant. Han så ned på den skadde jenta. Dersom
de ikke handlet raskt kom Lucy til å blø ihjel. Og dessuten var
han sikker på at Gwen i det øyeblikket gjorde sitt beste for å
komme seg til der han var.
“Logan, var det slik at du ønsket å pumpe oss skytsengler
for det vi hadde om kunnskap om romfart?”
Logan så målløs på Dex men klarte å få frem et lite nikk.
“Bra! Selv om det ikke blir romfart som det første du skal
få lære. Azir,” Dex snur seg mot skytsengelen, “har jeg din
tillatelse?”
Azir nikket betydningsfullt. “Det er du som har mest
kunnskap. Gjør det du må.”
Dex snudde seg på ny mot Logan og holdt opp en hånd.
“Nå kommer jeg til å berøre deg, Logan. Ved den berøringen
kommer du til å få all den kunnskapen som du måtte trenge
får å holde Lucy i live. Jeg legger hennes liv i dine hender.”
Logan ble litt blek men vek ikke unna da Dex så vidt berørte
han med en finger. Berøringen varte ikke et øyeblikk en
gang, men Dex hadde fått overført alt Logan trengte å vite.
Øynene til Logan utvidet seg og han trakk pusten meget dypt.
Dex ventet ikke på at gutten skulle begynne med å redde
Lucy, han reiste seg og så mot mannen som sto i den andre
enden av rommet. Pistolen pekte fremdeles mot
ungdommene, men det så ut som om han skulle svime av når
som helst.
“Menneske!” Dex stemme runget gjennom rommet og
borgermesteren rykket til. “Du angrep mennesket mitt. For
egen vinnings skyld!” Mens Dex snakket beveget han seg
sakte gjennom rommet. Det var som om Dex hadde blitt
selvlysende der han gikk. Frakken hans delte seg langs
midten av ryggen og de to delene gled ned til bak skuldrene
hans på en nå bar overkropp og ble til to store, grå vinger
som foldet seg sammen. Håret hans var ikke lengre kort,
men hadde blitt langt, gyllent og bølget svakt bak han.
Buksene var løse av et stoff menneskene aldri hadde sett, og
som fikk de andre skytsenglene til å gjøre store øyne. Dex
fortsatte å gå gjennom rommet og hvert steg etterlot seg et
gyllent fotavtrykk på kontorgulvet. Han stoppet endelig opp
og det eneste som sto mellom han og borgermesteren var en
enkelt kontorpult.
Dex’ nå gullfargede og lysende øyne hadde ikke sluppet
borgermesteren et eneste øyeblikk. “Nå skal du høste
fruktene av det du har sådd.” Stemmen til Dex hadde blitt dyp
og med utallige lag. Menneskene følte det som om selve
sjelen deres ristet av lyden. “Du har nå å reversere alt det du
har forårsaket. Du skal gi menneskene tilbake strømmen sin.
Du skal sørge for at Lucy får tilstrekkelig pleie til at hun ikke
får mer enn et arr etter skaden du påførte henne.” Stemmen
hans ble enda dypere. “Og når du har gjort alt det kommer
jeg til å gi deg din straff.”
Mannen skjelver så mye at pistolen han holder i begge
hender sikter mer på veggene rundt enn på Dex, men han
klarer allikevel å vræle “Du har ikke lov til å røre meg! Det vet
jeg at dere ikke har!”
Dex la hodet litt på skakke så et par hårstrå kom foran
ansiktet hans. “Jeg er ganske sikker på at de forbrytelsene
jeg har gjort for å komme tilbake hit er såpass alvorlige at det
å røre deg neppe vil påvirke straffen noe særlig.”
Disse ordene trakk det lille som var igjen av farge fra
borgermesterens ansikt. Dex holdt sin høyre hånd ut fra
kroppen og ut fra ingensteder dukker det opp et skinnende
sverd som han grep tak i og rettet mot mannen. Det så ut
som om dette var det som trengtes.
Borgermesteren dro i avtrekkeren igjen og igjen.
Tomhylsene traff bakken med små klang. Så ble det på ny
stille. Dex så ned på patronene som svevde like foran brystet
hans. Han la hodet på skakke den andre vegen og rettet
blikket på ny mot borgermesteren. Dette så ut til å ta fra han
det siste han hadde av mot. Han falt ned på kne og klynket av
skrekk. Samtidig begynte Dex å gå. Ikke rundt bordet, men
gjennom det. I det samme kroppen hans kom i kontakt med
treverket var det som om hele bordet ble ute av fokus, og så
bare forsvant det mens skjerm, penner og dokumenter raste i
bakken. Det var dette, om ikke annet som fikk
borgermesteren til å bryte sammen. Han slapp pistolen som
landet med et smell mens mannen så opp på Dex med
redde, rennende øyne. Dex grep strammet seg om sverdet
som han begynte å heve, men før han kom så langt falt noe
ned like foran han så raskt at det var så vidt han så
Gwendolyn før han landet. For menneskene må det ha sett ut
som om englene bare materialiserte seg ut av tomme luften.
Dex hadde ventet på at engelen skulle dukke opp, men til
hans store overraskelse var det ikke mot han Gwen sto, men
mot borgermesteren og engelen talte med sin mest truende
røst.
“Menneske!” Selv Dex følte kraften i engelens stemme
skylde gjennom seg. “Jeg kom hit for å bringe tilbake Dex for
de forbrytelser han har gjort, men nå ser det ut som om jeg
har fått et annet ærend å håndtere.” Gwen spredde vingen en
anelse som fikk han til å virke enda større og fryktinngytende
ut. “Du, som selv hadde en skytsengel, kjenner de lover som
er mellom mennesker og oss. Og du vet at dere ikke under
noen omstendigheter har lov til å prøve å utføre skade på
dem.”
Til alles overraskelse klarte mannen på bakken å stamme
frem “Det… Det… Det var fordi… fordi han truet meg!” men
han krympet seg under blikket Dex og Gwen sendte han.
“Like fult brøt du med de lover som var satt. Derfor,” Gwen
løfter en hånd over hodet, og en lang stav dukker opp i den.
Den er simpel, med en enkelt polert stein på enden. Dex
hadde bare sett den en gang. Den dagen han for første gang
åpnet øynene. Nå rettet Gwen staven mot borgermesteren.
“Du er herved lagt under den strengeste straffen jeg kan gi.”
Enda et vindu åpner seg like under taket og tre høye
skikkelser landet på kontorgulvet med lave smell. Dex hadde
aldri sett dem før, men visste hvem de var. Vokterne. Han
visste at de hadde bare blitt plassert på jorden ved et fåtall
av tilfeller og da hadde forbrytelsene til menneskene vært
betraktelig værre enn den borgermesteren hadde utført.
“Hvem er det som trengs å passes på?” spurte den
fremste av Vokterne og så seg rundt i rommet.
“Han der,” svarte Gwen og pekte på mannen som klynket
på gulvet.
Vokteren løftet av det enorme sverdet han hadde over
skulderen og satte spissen godt ned i gulvet og betraktet
borgermesteren. “Ut fra de forbrytelser han har begått kan vi
gi tretti år,” sa han til slutt.
“Tretti år. Det vil etterlate han med fire frie år før hans tid
er omme.” Gwen så ned på borgermesteren. “Anse deg som
heldig med tanke på det du har gjort. Du, derimot!” Engelen
snudde seg mot Dex som krympet litt under blikket. “Du har
å reise tilbake nå med en gang!”
“Ja, Sir,” mumlet han og steg opp i luften. Han ble
hengende like under vinduet Gwen hadde åpnet og snudde
seg mot ungdommene som stirret på han. “Ta vare på henne for meg.” Så svevde han opp gjennom vinduet. Men til sin
store overraskelse var de ikke tilbake hos de andre
skytsenglene. Han var tilbake ved foten av Livets tre.
Skaperen, som nå var i form av en gammel mann med langt
skjegg og flintskalle, satt på ny på en av røttene. Han så opp i
det Dex landet forsiktig på bakken og foldet sammen
vingene sine uten å se på Skaperen.
“Bare vær deg selv.” Stemmen til Skaperen passet til
skikkelsen han hadde valgt. Knirkete og sakte som om han
hadde levd et langt liv. Dex, som hadde begynt å forvandle
seg tilbake til mennesket, stoppet opp med håret mørkt og
nesten kort igjen. “Dere tar dere mye bedre ut slik som
Gwen skapte dere.” Fremdeles med blikket på bakken lot
han håret bli lyst og langt igjen. I ytterkanten av synet kunne
Dex se Skaperen slippe seg ned fra rota og komme mot han
med en stokk av samme materiale som treet. “Dersom jeg
skulle tatt en form etter hvordan jeg føler meg nå er det
denne som er den mest passende,” sa Skaperen mens han
kom sakte nærmere. “Jeg har vært lengre enn noen andre.
Selv lengre enn Lucifer. Ved starten av hver ny verden
gleder jeg meg til å se hvordan skapningene på den
utvikler seg på egenhånd. Jeg gir dem bare et
utgangspunkt. Jeg vet menneskene en kort periode så på
noe de kalte ‘sakte-tv’. Vel, jeg kan si det er jeg som har
flest timer med sakte-tv.” Skaperen hadde kommet bort til
Dex og smilte forsiktig før han sukket. Bak seg kunne Dex
høre de andre lande like bak seg. “Men den gløden jeg har
følt i så mange milliarder år begynner å forsvinne. Kanskje
det var derfor jeg trakk dere opp hit.” Dex måtte ta seg
sammen for å ikke løfte blikket for å stirre forbløffet på
Skaperen. “Denne verdenen begynner å bli gammel og jeg
har vurdert å ende den og begynne på nytt. Alt jeg trenger å
gjøre er å knipse med fingrene. Dere, menneskene, alt vil
opphøre å eksistere. Men hver gang jeg er inne på tanken
gir jeg skapningene jeg har laget en mulighet til å overtale
meg til å la dem beholde verdenen sin. At det var dere som
ble de utvalgte ante jeg ikke. Så,” Skaperen lente seg på
stokken sin og så på Dex, “hvorfor skal jeg fortsette med
denne verdenen?”
Endelig så Dex opp og møtte den gamle mannens med
sitt eget. Det var en trøtt nysgjerrighet i mannens blikk, som
om han både ville og ikke ville leve videre. Dex ristet sakte
på hodet. “Det har jeg ikke noe svar på, Sir.”
“Engelen Dex har ikke noe svar for en gangs skyld,”
Skaperen smilte og Dex blunket overrasket.
“Unnskyld?”
“Det var bedre slik, Dex,” sa Skaperen, “Ingen av de Ti
er skytsengler nemlig. Dere er alle mine engler som Gwen
fikk til sin disposisjon. Dere var grunnlaget for de
skytsenglene som i dag finnes. Var det da noe du ville si?”
Dex så på Skaperen, men nå med helt nye øyne. Da var
han altså ikke en skytsengel som han hadde trodd. Han var
på lik linje som Gwen. Han møtte blikket til Gwen som smilte
beklagende tilbake.
“Du har spurt så jeg skal svare,” begynte Dex sakte. “Jeg
forstår at det kommer til å virke ubetydelig på deg som har
eksistert så lenge, men dersom du vil gi verden en ny
sjanse, vær en del av den verdenen. Ikke fra her oppe, men
der nede.” Stemmen til Dex ble stødigere for hver setning.
“Og ikke slik som den engelen du sendte ned, men som et
helt normalt barn. Som går gjennom livets faser. Du kan til
og med få deg en skytsengel, eller engel, om du vil de
første atten årene av livet ditt.” Dex sendte Skaperen et lurt
blunk. “Og dersom du fremdeles er trett av verdenen vet jeg
ikke hva annet vi kan gjøre for å få deg til å skifte mening.”
Skaperen mønstret Dex en lang stund før han snudde seg
og begynte å gå tilbake til Livets tre. “Du kan ta dem med
deg, Gwendolyn. Han har ingen myndighet over deg lengre,
Dex, men bli med han, vær så snill. Jeg skal komme til
dere når jeg har bestemt meg for hva som videre skal skje.
Før det trenger dere ikke rapportere tilbake til de andre
skytsenglene.”
Dex lot seg sveve like over bakken og så etter Skaperen
som stavret seg tilbake mot treet. Så fulgte han etter de
andre nedover bakken og tilbake inn i skogen.
“Jeg hadde ikke den minste anelse om at du var en
engel,” sa Arto beundrende.
De var tilbake hos de andre skytsenglene. Og atter en
gang hadde Dex blitt overfalt av de andre, men Gwen ga
dem streng beskjed om å la Dex og de andre være. Allikevel
var det mange som holdt øye med dem og hvisket om Dex’
nye fremtoning.
“Det ante ikke jeg heller,” sa Dex og så seg rundt i håp
om å se noen andre av de Ti. Visste de at de var engler, eller
var de like uvitende som han hadde vært. Men gjorde det
noen forskjell at han var engel egentlig? Kanskje han ikke
trengte å passe på mennesker lengre, men det var det han
hadde gjort hele livet, så han kunne like gjerne fortsette.
Dersom Skaperen bestemte seg for å ikke utslette dem alle,
vell å merke.
“Men du må da ha sett slik ut da du dro ned til
menneskene første gang?” Ruh så granskende på han.
“Eller har du bare ikke tenkt noe over det siden du nesten
fra første dag har vært omringet av skytsengler som har
gjort akkurat det samme som deg?”
Dex trakk på skuldrene. “Vel, jeg kunne jo ikke
forvandlet meg til dette utseende dersom jeg ikke visste at
det var slik jeg var. Men jeg har ikke tatt denne skikkelsen
siden Gwen sendte meg ned for første gang. Jeg følte at det
var litt feil å se slik ut der nede så jeg endret utseende til
det som passet til tiden jeg var i. Jeg har hatt flere antrekk
enn jeg kan huske. Men ja, jeg har aldri ofret en tanke på
om at jeg kanskje var noe mer enn en vanlig skytsengel.”
Han smilte til Ruh. “Jeg har aldri hatt noe behov for å være
noe annet. Og jeg vil ikke at dere skal behandle meg
annerledes bare fordi dere vet at jeg er en engel. Jeg er
ikke noe bedre enn dere på noen som helst måte.”
“Men jeg tror at en liten del av deg har latet som i lengre
tid,” blunket Arto. “Det var aldri snakk om at noen skulle
forklare hvorfor det du gjorde var feil når du selv var sikker
på at du gjorde det rett.”
“Jeg tror ikke det var fordi han var en engel,” sa Azir med
et flir. “Jeg tror det bare var fordi Dex er sta og gammel.”
Han lo av blikket Dex sendte han.
“Jeg er ikke sta,” sa Dex snurt som fikk alle sammen til å
le og han hang seg på.
***
De visste at det ikke ville ha noe for seg å mase på
hverken Skaperen eller Gwendolyn. Men for hver dag som
gikk nede på Jorden fikk Dex følelsen av at verden ikke kom
til å ende med det første. I mellomtiden oppsøkte han de
andre Ti. Xeas ble fra seg av forbløffelse da han forsto at han
var en engel og forvandlet seg straks. Han var noe mindre
enn Dex, med kort hår og mindre muskuløs kropp, men
fremdeles slående vakker. De andre ble like overrasket, og
etter bare to dager skinte de Ti opp det enorme rommet med
sin glans som tiltrakk seg blikket til skytsenglene i nærheten.
Selv Gwen stakk hodet ut for å se hva som foregikk.
Men det tok en uke før de endelig fikk beskjed om sin
fremtid. Dørene til Gwen’s rom åpnet seg og engelen kom ut
i følge med en ung mann. Det ble straks stille i rommet mens
alles blikk ble rettet oppover mot Gwendolyn og Skaperen.
“Jeg vet dere alle lurer på hvordan det går med barna
deres. Det forstår jeg godt. Jeg har kommet hit for å gi dere
en ny sjanse. Alle sammen. Fordi noen av dere beviste for
meg hvor mye denne verdene betyr for dere.” Skaperens
øyne flakket mot der Dex sto sammen med Arto, Azir, Ruh og
Rham. “Men dere skal få enda en oppgave sammen med
den jobben dere allerede har. Dere skal ikke lengre bare
være passive til barna deres. For selv om atten år for dere
går forbi like raskt som et blunk, vil dere være en stor del av
livet til det barnet dere har ansvaret for, så fra nå av skal
dere knytte bånd med dem. Og for de som vil kan dere få
følge samme generasjon så lenge dere vil.” På ny møtte
Skaperen blikket til Dex som bukket meget dypt. “Så, av
sted med dere!”
Skaperen slo ut med hendene. Gulvet forsvant og ble
erstattet av et enormt vindu som viste hvert enkelt barn. Et
øredøvende jubelbrøl fylte rommet før alle sammen slapp seg
ned til hvert sitt barn. Til slutt var det bare Dex som var igjen,
svevende over vinduet, med blikket på Skaperen.
“Er du sikker på at det er dette du vil?” spurte han stille.
“Jeg var sikker på at du ville være en av de første ned,”
sa Skaperen med hode på skakke, “men ja. For nå er jeg
sikker på det.” Gwen ble svevende igjen og fulgte Skaperen
som sakte slapp seg ned til der Dex hang. “Og du er en stor
del av grunnen til det. Aldri har noen engel i de andre
verdenene jeg har skapt gått i mot meg slik du gjorde. Og
derfor er det bare rett og rimelig at du skal straffes.” Dex
holdt Skaperens blikk, sinnet klart, og ventet på dommen.
“Det blir du som skal være min skytsengel når tiden er inne.
Men ikke før du er klar. For jeg antar at du ikke så lett vil gi
slipp på Lucy?” Skaperen smilte av smilet som kruset Dex’
lepper. “Ikke la henne vente.”
Dex gliste nå. Så leverte han et meget dypt buk, tok en
baklengs salto og stupte ned gjennom vinduet.
98“Kom igjen, det klarer du!” sa Lucy med oppspilt stemme
og forventning i blikket.
Marcus satt et par meter unna, helt på kanten av krakken,
men hendene strekt ut foran seg. Dex sto bak Lucy og så
ned på barnet som sakte kom seg på beina. Med
konsentrasjon i blikket slapp endelig Opal bakken og
foreldrene smilte fra øre til øre. Helt til Opal tok overbalanse
og flat så lang hun var.
“Huff, da!” utbrøt Marcus og hadde løftet seg halvveis av
krakken, men stoppet bevegelsen av det beroligende blikket
Dex sendte han.
“Hun klarer seg,” smilte Dex.
“Men hvordan har det seg at du gikk fra å være den stille,
frakk-kledde mannen, til det der?” spurte Lucy og tok blikket
fra Opal for å se på Dex. Hun hadde stilt det samme
spørsmålet i gjennomsnitt hver annen dag siden den dagen
han landet ved siden av sykesengen hennes i håp om at han
en dag skulle glippe og fortelle henne hva han hadde drevet
med mens han var borte.
“Det skulle du sikkert likt å vite, men jeg kommer ikke til å
fortelle det til deg, og det vet du,” sa han med et blunk.
“Og jeg som var så sikker på at jeg aldri skulle få se deg
igjen, og så kommer du tilbake slik som det der! Om du
hadde vært et menneske hadde jeg slått opp med Marcus på
stedet!”
“Ikke si det, Lucy! Dex blir så full på seg selv når du
snakker sånn til han!” men det så ut som om Marcus moret
seg.
Dex satte opp sitt sleskeste uttrykk, og stemmen dryppet
av “smuud-stemme” da han sa “Åh, du smigrer meg, Lucy.
Du vet at du ikke kan snakke slik til meg. Og dersom jeg
hadde vært et menneske ville jeg i hvert fall ikke tatt blikket
fra ungen min som er veldig nære å klare å stå!” Han nikket
mot Opal som svaiet der hun sto.
Det ringte på døren, og Opal falt på rumpa.
“Jeg åpner,” sa Marcus og forsvant ut på gangen.
Lucy tok Opal i armene og fulgte etter, med Dex like bak.
Han kjente straks igjen stemmen til Nina og Logan som
hilste til han og Lucy i det de kom til syne. Nina, kledd i en si,
enkel kjole, Logan i en mørk dress.
“Er dere klare til å dra?” spurte Nina før hun ga Lucy en
klem og Opal et kyss på pannen.
“Vi hadde vært klare om ikke Opal hadde bestemt seg for
å prøve å stå nå nettopp,” sa Lucy og strålte.
Nina la en hånd på magen som hadde blitt ganske stor.
“Dere er unnskyldt om vi da har en unnskyldning til gode når
Nate er i den alderen.”
“Selvfølgelig,” strålte Lucy “Og det er viktig å ha noen unnskyldninger til gode. Man vet aldri hva de kan finne på å
gjøre!”
“Du vet ikke hvem det blir som kommer for å passe på
han, Dex?” Nina så nysgjerrig på engelen.
“Det har jeg dessverre ingen anelse om, Nina. Men jeg er
sikker på at både Azir og Arto har lyst til å være den heldige
vinneren.”
“Hvordan tok Ruh det da du sa du ville passe på Opal?”
spurte Logan nysgjerrig.
“I alle de årene vi ventet fra dere ble myndige til den
dagen Opal kom til verden var Ruh veldig klar på at det var
jeg som skulle bli engelen hennes. Og hun kom stadig vekk
med argumentet at det var jeg som hadde reddet verden.”
Både Logan og Nina så uforstående fra Dex til Lucy og
Marcus, men det var Lucy som svarte “Ha han unnskyldt. For
han kommer ikke til å utdype det der noe mer. Og tro meg!
Jeg har prøvd å overtale han til å fortelle det helt siden han
kom tilbake til meg, seende ut som det de.”
“Jaaa…” Logan rynket brynene og gransket Dex. “For
ingen av de andre fikk vinger eller så ut som om de hadde
tatt seg en meget solid treningsøkt mens de var borte. Jeg
spurte Azir også før jeg ble atten, men han ville heller ikke
fortelle meg noe. Dex, kommer du til å si ifra dersom vi
nærmer oss svaret på hvordan du ble seende slik ut?” Han
så nysgjerrig på Dex som humret og ristet på hodet.
“Uansett hvor mye eller lite dere velger å gjette vil jeg ikke
avkrefte eller bekrefte noe som helst. Men jeg kan si såpass
at i løpet av de siste ti årene har Lucy faktisk vært inne på
riktig spor.”
Lucy snurret rundt mot Dex med oppsperrede øyne. “Og
det sier du nå!? Jeg som har hatt så sinnssykt mange
teorier! Det der sier du bare for å være slem mot meg!”
Dex avleverte et lite bukk sammen med et stort glis. “Jeg
må si det har vært gøy å følge med på gjettverkene dine over
årene. Dere mennesker har en merkelig fantasi.”
Marcus tok imot Opal som Lucy rakte han med et stort
smil av ergrelsen i ansiktet hennes. “Men jeg må innrømme
at jeg foretrekker denne versjonen av Dex kontra den stille,
overvåkne typen som hang over deg. Det er tydelig at noen
hadde en alvorsprat med deg mens dere var borte. Det kan
du ikke nekte for, Dex.”
“Ikke rart dere blir forsinket til alt mulig når hver samtale
dere har sporer over på å prøve å få Dex til å fortelle dere
hvordan han ble slik,” lo Nina.
“Og det er ikke jeg som får dem inn på det temaet,” sa
Dex og gjorde et lite nikk mot gangen der Lucy hadde
forsvunnet inn. “De klarer det helt fint på egenhånd.”
“Tviler ikke,” sa Logan og ga Marcus en skubb i
skulderen. “Men nå synes jeg det er på tide at du også går
og gjør deg klar. Så møter du meg her om ti. Katagiri
kommer for å plukke med seg Lucy.”
Marcus nikket og rakte Opal mot Dex. “Kan du passe på
henne til jeg er tilbake? Bare ikke gi henne for mange
superkrefter mens jeg er borte.” Så fulgte han etter Lucy inn i
huset.
Dex så ned på Opal som lå i armene hans. “Du har stort
potensiale. Og foreldrene dine vil se til at du får et fint liv.
Og jeg skal bare passe på deg de første årene så jeg er
sikker på at du klarer å stå på egne bein.”
“Åh, så vakkert det er,” sukket Nina og så drømmende på
Dex. “Det der kan ikke være langt unna englesang slik som
de lydene berører sjelen.” Dex sendte henne et lite smil.
“Som jeg har savnet å høre dere skytsengler snakke med
hverandre. Selv om jeg ikke har den fjerneste anelse om hva
dere sier til hverandre gjør det liksom ikke noe. Kan du hjelpe
til med å overtale de to der,” hun pekte på huset, “til å besøke
oss masse når Nate har kommet til verden? Jeg tror de har
godt av å vokse opp med slik musikk i ørene.”
“Jeg kan prøve, men ikke om det går på bekostning av at
jeg må fortelle Lucy det hun vil vite om meg.”
“Hvordan tar Lucy det egentlig å snart være svigerdatteren til mannen som
skøyt henne?” Logan hørtes både trist og nysgjerrig ut.
“De snakker ikke så mye om det,” sa Dex stille, “og
uansett er ikke jeg den dere skal spørre om slikt. Jeg er her
bare for å passe på Opal. For slike personlige spørsmål
synes jeg dere kan stille Lucy og Marcus selv. Men ikke i
dag. I dag har de, eller, de burde hatt nok å tenke på. Men så
snart Opal gjør noe mister de fokus med en gang.”
“Men han kommer til å være til stede i dag. Sammen med
de tre Vokterne.” Logan sendte et engstelig blikk mot
vinduene i andre etasje.
“Slapp av, Logan,” sa Nina og la en ånd på hans, “de
hadde ikke invitert han dersom det fremdeles var dårlig
stemning mellom dem.”
Stillheten senket seg over dem. Nina satte seg på en av
stolene som sto på plenen med et lite stønn. Dex antok at det
ikke var mange dagene om å gjøre før vannet ville gå. Han
tenkte tilbake til hvor engstelig han hadde vært mens han
ventet på at Opal skulle bli født, og sendte et lite,
beroliggende smil oppover i håp om at Azir og Arto så det.
De ville ikke være noen grunn til bekymring. Dagens
teknologi ville være mer enn nok til å passe på både mor og
sønn når tiden var inne.
“Om ikke det var ti på slaget vet ikke jeg.”
Marcus kom ut iført en blå dress med en liten blomst i
knapphullet. Håret var gredd bakover, og Dex kunne ikke la
være å glise.
“Tenkte nok du ville kjenne igjen sveisen, Dex,” smilte han
overstrømmende, “og jeg må innrømme: den er jækla kul!”
Logan stilte seg foran Marcus og så han opp og ned,
rettet litt på sløyfen, dro i jakken så den hang rett.
“Resten kan vi se over når vi kommer frem. Sa Lucy noe
om hvor lenge det var til hun var klar?”
“Hun sa ville komme ut så snart vi har reist. Hun trenger
ikke gjøre seg helt klar her. Det meste tar de der borte.”
Marcus tok imot Opal og fulgte etter de to vennene til
bilen. Idet han satte seg inn kastet han et siste blikk på huset
med et stort smil om munnen.
Dex slo ut med de store vingene sine og steg til værs.
Været kunne ikke vært bedre. Nesten skyfri himmel, minimalt
med vind.
Det hadde ikke tatt Dex lang tid å lære seg den nye byen
Lucy og Marcus hadde flyttet til. Den var betraktelig mindre
enn den de hadde vokst opp i, men her var det flere grønne
flekker, til og med en liten skog midt i byen. Kanskje det var
en av grunnene til at de hadde flyttet dit da de var ferdige
med utdannelsen sin. Med tanke på denne dagen.
Dex lot seg sveve på en varm bris i noen minutter mens
han bare slappet av og nøt å være tilbake. Han angret ikke et
sekund på at han hadde ventet på Opals fødsel, men nå som
han var tilbake var han innstilt på å gjøre sitt beste for Lucy,
Marcus og Opal.
Apropos Opal, Dex la seg fremover, suste ned mot
bakken og landet like ved siden av bilen i det den stoppet
opp. Marcus steg ut og ble tatt imot at moren til Lucy som
strålte til han.
“Så flott du tar deg ut, Marcus!” Hun ga han en god klem.
“Vil du at jeg skal passe på Opal eller vil du holde henne til
tiden er inne?”
“Du kan få lov til å passe på henne, Bella. Jeg ser nok til
henne som det er, og du er bestemoren så din jobb er å
skjemme henne bort så hun ikke er til å kjenne igjen.”
Bella lo og tok forsiktig imot Opal og putter henne i en
barnevogn som hun hadde med seg.
“God dag, Dex,” sa hun med et smil opp på Dex som
hadde blitt stående igjen ved bilen. “Alt er bra med deg?”
“Like bra som alltid, frue,” svarte Dex med et smil.
“Kanskje like greit at du må være med meg til det starter?
Så det blir en overraskelse for deg også.”
“Jeg hadde store planer om å holde meg unna Lucy så
lenge som mulig, ja,” smilte Dex. “Noen dager skjer bare en
gang, og dette er første gang jeg er med på noe slikt.”
“Er det første gangen for deg?” spurte Bella overrasket.
“Jeg trodde du hadde passet unger siden tidenes morgen.”
“Du misforstår, beklager ordvalget.” Dex så seg om på
alle de pent kledde menneskene som omga dem på gresset.
“Dette er første gang jeg er med og kjenner flere enn bare
barnet. Jeg har vært i flere bryllup enn jeg kan huske, men da
brydde jeg meg ikke særlig om bruden og brudgommen.”
Bella nikket og fortsatte å gå blant gjestene. Flere av
menneskene snudde på hodet for å følge Dex der han rolig
spaserte et par skritt bak Bella. Vingene var foldet sammen
bak på ryggen for å ta mindre plass, men menneskene gikk
allikevel i en god bue rundt han selv om han merket at et par
av de oppmøtte unge kvinnene så langt etter han. De få
andre skytsenglene som var til stede hilste til han og
utvekslet et par nyheter, men utenom det fikk Dex være ifred.
Det var slik han foretrakk det selv om han hadde lagt om
stilen. Å bare kunne observere uten å måtte ta del i all slags
samtale.
“Jeg tror det er på tide jeg finner Lucy, frue.”
Bella stoppet opp og Dex gikk et par skritt forbi henne før
han stoppet og sprede vingene. I en helt hverdagslig tone
spurte Bella “Du er en engel, ikke sant?”
Dex så opp mot det grønne løvtaket over dem før han la
hodet på skakke og smilte bakover til henne. “Det er jeg. Og
Lucy vet det ikke. Så gi meg den gleden å se henne og
Marcus prøve å finne det ut.”
“Jeg skal ikke si noe,” svarte Bella med et smil.
Dex fór opp og var like etter over trærene og suste mot
den lille kafféen i parken. Han landet lydløst foran sidedøren
og banket forsiktig på før han snudde seg vekk.
“Er tiden inne?” spurte Lucy forsiktig etter at hun hadde
åpnet døren på gløtt.
“Det kan se sånn ut, ja,” sa Dex med blikket på gjestene.
“Er du klar? Hvordan føler du deg?”
Kvinnen trakk pusten dypt. “Jeg føler meg som det
heldigste mennesket i verden samtidig som sommerfuglene i
magen min truer med å komme ut. Men jeg er straks klar. De
skal bare se til at håret mitt blir liggende helt til seremonien
er over.”
Dex nikket at han forsto, og døren lukket seg. Han fanget
blikket til Bella og Logan, og ga dem en tommel opp. De
viste at de hadde sett det og begynte å geleide gjestene til
stolene som var satt opp. Det gikk i døren og Dex spredde
vingene sine ut i sin fulle lengde.
“Du holder virkelig ordet med at du ikke skulle se på
kjolen min før noen av de andre,” sa Lucy bak han med glede
i stemmen. “Det setter jeg stor pris på. Og at du gjør dette for
meg.” Hun strøk forsiktig over fjærene på den høyre vingen.
“Takk.”
“Ingen ting å takke for, Lucy. Det gleder meg å kunne
være her i dag, og i tillegg hjelpe deg. Men alle har satt seg,
så skal vi gå?”
“Ja!”
Sakte gikk de langs gangveien for å komme bakenfor
gjestene. Blikkene fulgte dem der de gikk, men Dex passet
på å vinkle vingene slik at ingen kunne se mer enn enden av
sløret til Lucy. Da de kom til der Logan hadde sluppet av
Marcus tok de av fra asfalten og begynte endelig på ferden
frem mot den buede hvelvingen, som var dekket av hvite
blomster, der Marcus sto og ventet sammen med
seremonilederen. Dex stoppet opp et par skritt fra de
bakerste stolene, avleverte et bukk til Marcus, og tok et raskt
steg til siden samtidig som han foldet sammen vingene.
Gispet fra publikum, sammen med synet av Lucy der hun
strålte som en sol, gjorde at Dex smilte fra øre til øre. Det var
så visst hvert å overtale Skaperen til å beholde denne
verdenen litt lengre bare for å få oppleve dette.
